<?xml
version="1.0" ?>
<document>
cando impegni assunti di fronte al potere legislativo. Si tratta in sostanza di vedere se il ministro del tempo fosse impegnato ad emanare i quadri definitivi degli ufficiali della R. marina per legge, o potesse anche valersi di decreto-legge da sottoporsi al Parlamento. Si afferma che il ministro aveva preso impegno di emanare questi provvedimenti per legge; ma il decreto-legge che costituirebbe tale obbligo dice: gli organici definitivi saranno a tempo opportuno sottoposti al Parlamento con legge speciale ». Ciò non significa affatto che questi provvedimenti non possano essere emanati con decreto-legge, che va appunto sottoposto al Parlamento per la conversione in legge. E questa interpretazione tanto più apparisce evidente, ove si confronti il periodo gli organici definitivi ecc. col precedente, dove è detto che gli organici provvisori si emanano con decreto reale; appunto perché il ministro del tempo ha ritenuto di poter emanare con semplice provvedimento del potere esecutivo gli organici provvisori, mentre ha ritenuto doveroso che gli organici definitivi, i quali costituiscono un assetto definitivo dei quadri, fossero sottoposti all'esame del Parlamento.
Che poi questi organici convenisse emanarli con uno speciale disegno di legge, il quale chissà quando sarebbe stato approvato con inconvenienti molteplici che non è il caso di elencare tanto risultano evidenti, oppure con decreto-legge da sottoporsi al Parlamento, che aveva così ugualmente piena possibilità di discuterli, è cosa che ovviamento il ministro del tempo aveva facoltà di decidere a suo criterio. Mi pare quindi di poter concludere, che quel ministro sia perfettamente in regola, non abbia mancato a nessuno degli impegni che aveva assunto, tanto meno li abbia dimenticati.
<speech speaker="http://dati.camera.it/ocd/persona.rdf/pr1142">
BERGAMASCO, ministro della marina. Domando di parlare.
</speech>
<speech speaker="http://dati.camera.it/ocd/persona.rdf/pr3712">
PRESIDENTE. Ne ha facoltà.
</speech>
<speech speaker="http://dati.camera.it/ocd/persona.rdf/pr1142">
BERGAMASCO, ministro della marina. Ieri il Senato ha rinviato l'approvazione di questo disegno di legge, perché era sorto un dissenso tra il Governo e l'Ufficio centrale a proposito della soppressione dell' art. 1 del decreto che si tratta di convertire in legge. Sono lieto di dichiarare al Senato che l'accordo è intervenuto e che ora Governo ed Ufficio centrale propongono che l'art. 6 del decreto-legge rimanga inalterato e che l'articolo aggiuntivo proposto dall'Ufficio centrale ed accettato dal Governo, articolo che doveva andare a sostituire il sesto che veniva soppresso, divenga invece l'articolo 7° del disegno di legge.
Tenuto conto di questo emendamento, io accetto che la discussione si svolga sul testo dell'Ufficio centrale.
</speech>
<speech speaker="http://dati.camera.it/ocd/persona.rdf/pr9780">
GUALTERIO, relatore. Domando di parlare.
</speech>
<speech speaker="http://dati.camera.it/ocd/persona.rdf/pr3712">
PRESIDENTE. Ne ha facoltà.
</speech>
<speech speaker="http://dati.camera.it/ocd/persona.rdf/pr9780">
GUALTERIO, relatore. Avevo domandato la parola per rispondere a quanto ha detto il collega Senatore Sechi, relativamente ad una espressione contenuta nella relazione dell'Ufficio centrale a proposito di questo disegno di legge. Io avevo ritenuto che la frase: « gli organici definitivi saranno a tempo opportuno sottoposti al Parlamento con legge speciale » dovesse interpretarsi come un impegno preso dal ministro di presentare al Parlamento uno speciale disegno di legge per l'introduzione di questi organici. Ed è perciò che l'esser stati questi organici promulgati con un decreto-legge mi sembrava in opposizione con quello che era stato stabilito dall'on. ministro della Marina con il suo primo decreto. Dopo quanto ha dichiarato l'on. senatore Sechi non è improbabile che possa essermi ingannato nella mia convinzione.
</speech>
<speech speaker="http://dati.camera.it/ocd/persona.rdf/pr3712">
PRESIDENTE. Dichiaro chiusa la discussione. Procederemo ora all'esame degli articoli del Regio decreto che rileggo:
Articolo unico.
È convertito in legge il Regio decreto 24 novembre 1919, n. 2351, riguardante i ruoli organici dei corpi militari della Regia marina con le modificazioni risultanti dal testo seguente:
Art. 1.
Con la graduale smobilitazione dei servizi della Regia marina e l'avviamento di essi verso il definitivo assetto di pace, gli organici degli ufficiali in servizio attivo permanente dei vari Corpi della R. marina saranno successivamente determinati con decreto Reale su proposta del ministro della marina di concerto con quello del tesoro.
</speech>
</document>