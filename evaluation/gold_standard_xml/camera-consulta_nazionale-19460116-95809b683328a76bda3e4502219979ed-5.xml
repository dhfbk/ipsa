<?xml version="1.0" encoding="UTF-8"?>
<document>
Sono pure in corso trattative con l'Alto. Commissariato per la Sardegna e col Ministero del tesoro affinché si effettui senz'altro ritardo la iscrizione in bilancio della somma di 30 milioni per le spese di impianto da ripartirsi in non più di due esercizi. Uguale interessamento viene spiegato dal Ministero per la iscrizione in bilancio della sommar relativa alla facoltà di ingegneria mineraria di Cagliari da ripartirsi pure in due esercizi
Il Ministero non ha mancato inoltre di prendere a cuore la condizione degli studenti. della facoltà di economia e commercio che, non potendo allontanarsi dall'Isola, avevano chiesto di poter sostenere gli esami presso l'Università di Cagliari, ma non è stato possibile esaudire il loro desiderio perché nessuno dei professori all'uopo interpellati ha aderito all'invito di recarsi in Sardegna.
Pervenne al Ministero alla fine dello scorso novembre la richiesta di istituire in Cagliari una facoltà di economia e commercio; è stato risposto che per ora questa richiesta non può essere esaudita, ma che verrà considerata m occasione del riordinamento degli Istituti di istruzione superiore
<speech speaker="http://dati.camera.it/ocd/persona.rdf/p28500">PRESIDENTE. Il Consultore Sotgiu ha facoltà di dichiarare se sia soddisfatto</speech>
<speech speaker="">SOTGIU. Mi dichiaro soddisfatto delle dichiarazioni del Sottosegretario di Stato alla pubblica istruzione. Sono lieto di aver provocato queste sue dichiarazioni che serviranno a tranquillare la popolazione della mia Isola, che era vivamente preoccupata per le voci che erano corse o che tutta concorde era insorta in difesa della gloriosa Università di Sassari e per invocare il completamento delle facoltà incomplete delle due Università.</speech>
PRESIDENTE. Segue l'interrogazione del Consultore Giua, al Ministro della pubblica istruzione, per sapere quanto ci sia di vero nella notizia diffusa nell'ambiente universitario sulla reintegrazione nell'insegnamento e nella direzione dell'Istituto Galileo Ferraris di Torino del professor Giancarlo Vallauri, già epurato per faziosità fascista e collaborazionismo col partito fascista repubblicano dalla Commissione nominata dall'A. M. G. per l'epurazione nel Politecnico di Torino ».
Il Sottosegretario di Stato per la pubblica Istruzione ha facoltà di rispondere
<speech speaker="http://dati.camera.it/ocd/persona.rdf/p26300">MARAZZA, Sottosegretario di Stato per la pubblica istruzione. Il professore Giancarlo Vallauri è stato proposto dal Comitato interno di epurazione del Politecnico di Torino per il definitivo allontanamento dalla cattedra. I relativi atti, già inviati all'Alto Commissariato, sono stati recentemente restituiti al Ministero. Posso assicurare l'interrogante che non vi è in corso alcun provvedimento da parte del Ministero inteso a riammettere il professore Vallauri né al Politecnico, nè all'Istituto Galileo Ferraris di Torino.
La posizione del Vallauri sarà pertanto da definire in seguito al giudizio di epurazione.</speech>
<speech speaker="http://dati.camera.it/ocd/persona.rdf/p28500">PRESIDENTE. Il Consultore Giua ha facoltà di dichiarare se sia soddisfatto.</speech>
<speech speaker="http://dati.camera.it/ocd/persona.rdf/p27970">GIUA. Ringrazio il Sottosegretario per la pubblica istruzione per le comunicazioni datemi. Però il soggetto che mi ha spinto a muovere la interrogazione consiste nel fatto che il Vallauri ha molte aderenze non solo nell'interno della Minerva, ma anche presso alcuni partiti fra cui il partito democratico cristiano parlo, almeno, di alcuni aderenti al partito democratico cristiano del Piemonte. (Rumori Commenti).
Ora, il fatto che il Vallauri abbia subito due giudizi di epurazione, prima presso il Comitato provinciale e regionale di epurazione del Piemonte e in seguito da parte della Commissione di epurazione per il Politecnico di Torino nominata dall'A. M. G., 11 fatto cioé che due Commissioni si siano trovate d'accordo nel pronunziare un giudizio di epurazione del professore Vallauri, mi spinge a spiegare il perché di questa interrogazione. Io non vorrei che il cosidetto vento del Nord si sperdesse anche alla Minerva, benché non lo spirito del Nord, ma lo spirito di equità ci deve sospingere ad instaurare, ad iniziare una buona volta il sistema democratico. Non vorrei che la Commissione centrale che il Ministro nominerà in questo caso possa pronunziare un giudizio favorevole al professore Vallauri. È a tutti noto che il Vallauri ha rappresentato durante il periodo fascista quella che doveva essere la scienza ufficiale dell'Italia imperiale, è a tutti noto che il Vallauri è uno di coloro che hanno spinto il capo del governo a dichiarare la guerra, avallando con la sua serietà scientifica la preparazione della guerra col sistema autarchico. È anche noto a tutti che Vallauri, dopo la creazione della repubblica sociale italiana e dopo l'uccisione del Gentile, si è assunta la grave responsabilità di dirigere quella Accademia d'Italia che doveva rappresentare la scienza italiana non solo in Italia, ma anche all'estero. Per tutte queste ragioni e per altre che non sto ad enumerare per brevità vi sono molti particolari che spiegano il comporta-</speech>
</document>