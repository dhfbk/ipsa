<?xml
version="1.0" ?>
<document>
rapidità la fusione degli animi tra gli italiani
delle vecchie e quelli delle nuove Provincie,
che l'unificazione legislativa, pure sulla
base dei vecchi codici, ha ottenuto il consenso,
si può dire unanime, delle patriottiche
popolazioni delle Venezie Giulie e delle
Venezie tridentine. Consentite che di questo
fatto confortante io mi compiaccia vivamente.
(Applausi).
Sono pochissime le voci discordanti, voci
isolate di qualche interessato, il quale avendo
studiato ed applicato il codice austriaco per
decenni e decenni, si trova ora a disagio nel
dover imparare un'altra legislazione.
Ma il sentimento delle popolazioni è diverso.
Le popolazioni desiderano la unificazione
legislativa per ragioni morali e politiche
e anche per ragioni di interesse materiale
rispettabilissime. Dalla diversità della legislazione
derivano inconvenienti politici gravi,
sentiti sopratutto dal ceto commerciale e
industriale. Perchè proprio in queste materie,
di così vivo interesse politico, la vantata
legislazione austriaca è certamente inferiore
alla nostra. (Applausi).
Un campo nel quale il Ministero della
giustizia ha lavorato molto e tra molte difficoltà
è il campo della disciplina delle professioni.
Non tutti sanno che la disciplina delle
professioni spetta al Ministero della giustizia,
almeno in massima parte, perchè c'è qualche
professione che sfugge.
E incredibile quanto sia difficile regolare
le professioni. È più facile fare la riforma costituzionale
che stabilire lo statuto dei geometri
o dei ragionieri (Si ride).
Ebbene siamo venuti a capo anche di
queste difficoltà ed abbiamo emanato i seguenti
provvedimenti:
Il Regio decreto 1° maggio 1928 per i
chimici, il Regio decreto 11 febbraio 1929
per i periti industriali, il Regio decreto 11
febbraio 1929 per i geometri - difficile materia!
- (Si ride) il Regio decreto 28 marzo
1929 sopra i commercialisti (materia anche
più difficile per i conflitti tra dottori commercialisti
e ragionieri e che siamo riusciti a
compiutamente disciplinare con il Regio decreto-
legge del 28 marzo 1929 sui limiti della
professione di ragioniere). Vengono infine due
provvedimenti che riguardano importantissime
categorie di professionisti. Uno è il
Regio decreto 12 febbraio 1928, che regola
la professione giornalistica, provvedimento
preveduto dall'articolo 7 della legge 31 dicembre
1925 e che sistema una delicatissima
materia, credo, con universale soddisfazione,
perchè - come ebbi occasione di dire, inaugurando
la Commissione superiore della Stampa
- lo Stato fascista ha dato per il primo
l'esempio di una disciplina professionale della
Stampa che garantisce la vera libertà del
giornalismo, che garantisce ai giornalisti un
contratto di lavoro, una previdenza, una
organizzazione professionale, e che ci è invidiata
da molti altri paesi. E in ultimo devo
ricordare il Regio decreto-legge 22 novembre
1928, che modifica e integra la legislazione
che disciplina la professione di avvocato e di
procuratore.
Questo tema è stato toccato qui da alcuni
colleghi con molta passione di accenti e non
senza qualche dissenso, perchè mentre da
taluno si constatavano i buoni effetti prodotti
dalla riforma del 1926, da qualche altro si è
affermato che miglioramenti sensibili non vi
sono stati.
Io mi trovo in un osservatorio, da cui le
cose si vedono abbastanza bene, e debbo
senza ottimismo e senza pessimismo affermare
che, se lo stato di cose che noi abbiamo trovato
era semplicemente deplorevole, miglioramenti
seri si sono verificati.
Non si è ancora arrivati alla mèta, ed è
naturale. Diciamo la verità: il Fascismo ha
fatto una rivoluzione che è stata non solo
una rivoluzione politica, ma anche una rivoluzione
sociale. Ha spossessato intere categorie
di un potere che detenevano da tempi
immemorabili.
Ora la classe degli avvocati è stata spossessata.
La classe degli avvocati deteneva
in molti luoghi il potere in maniera quasi
monopolistica. (Approvazioni).
<speech speaker="http://dati.camera.it/ocd/persona.rdf/pr11173" is_president="false">
SEVERINI. E quella dei professori universitari?</speech>
<speech speaker="http://dati.camera.it/ocd/persona.rdf/pr4723" is_president="false">
ROCCO, ministro della giustizia e degli
affari di culto. Ma i professori universitari
sono pochi e concentrati in poche città.</speech>
<speech speaker="http://dati.camera.it/ocd/persona.rdf/pr11173" is_president="false">
SEVERINI. E quella dei giornalisti?</speech>
<speech speaker="http://dati.camera.it/ocd/persona.rdf/pr4723" is_president="false">
ROCCO, ministro della giustizia e degli
affari di culto. Ma allora tutte quante detenevano
il potere!...</speech>
<speech speaker="http://dati.camera.it/ocd/persona.rdf/pr11173" is_president="false">
SEVERINI. Perchè parlare soltanto degli
avvocati?</speech>
<speech speaker="http://dati.camera.it/ocd/persona.rdf/pr4723" is_president="false">
ROCCO, ministro della giustizia e degli
affari di culto. Perchè indubbiamente gli
avvocati, per il loro numero, per la loro influenza
dovunque diffusa, costituivano il
nucleo della classe politica dominante nel
periodo prefascista. È inutile, onorevole Severini,
è proprio così. Io appartengo alla
classe, posso parlare con libertà di giudizio...</speech>
</document>