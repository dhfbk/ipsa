<?xml
version="1.0" ?>
<document>
stione, alla bitumatura della strada poderale,
al collegamento con impianti fissi di tutti i
poderi ai pozzi artesiani esistenti e se si ritenga
giustificata ed equa la corresponsione
a carico di tutti gli assegnatari delle somme
sopra indicate per la erogazione dell'acqua
necessaria alle colture. (4-00525)
<speech speaker="http://dati.camera.it/ocd/persona.rdf/p5620" is_president="false">
STEFANELLI. - Al Ministro dei lavori
pubblici. - Per conoscere - premesso che da
mesi la situazione del traffico in Brindisi è
a dir poco caotica per la chiusura della circolazione
del ponte della circonvallazione sul
Cillarese a seguito dell'accertamento di gravi
lesioni alle strutture portanti di una delle
campate centrali; che, malgrado detto ponte
sia stato costruito circa 8 anni addietro, sembra
che altre campate siano pericolanti; che
allo stato il collegamento urbano con due popolosi
quartieri è precariamente assicurato
dal vecchio e solo parzialmente agibile ponte
della Saca e da altro ponte provvisoriamente
allestito; che i lavori relativi alla campata centrale
sono iniziati nel settembre del 1971 ed
ancora non sono stati portati a termine - quale
sia la ditta costruttrice del citato ponte del
Cillarese e quale sia stato il costo complessivo
dell'opera; quando e da chi il ponte sia
stato collaudato; quando saranno ultimati i
lavori in corso di esecuzione alla campata dichiarata
pericolante e se risponda al vero la
notizia di ulteriori lesioni alle altre campate.
Per conoscere, infine, se siano state elaborate
e si intenda, porre in essere soluzioni
alternative, nonché se non si intenda con
tutta urgenza decidere la costruzione di un
nuovo ponte in sostituzione di quello - anch'esso
pericolante e scarsamente agibile -
della Saca. (4-00526)
</speech>
<speech speaker="http://dati.camera.it/ocd/persona.rdf/p920" is_president="false">
BOFFARDI INES. - Al Presidente del
Consiglio dei ministri e ai Ministri del lavoro
e previdenza sociale e dell'industria, commercio
e artigianato. - Per sapere se sono a conoscenza
della crisi nell'industria cartaria del
comune di Mele (Genova) che ha creato profondo
disagio e fondati timori e preoccupazioni
in tutta la classe operaia ad essa interessata.
La crisi nel settore ha determinato la chiusura
di tre fabbriche causando il licenziamento
di 41 lavoratori, il che è fatto assai grave,
tenendo presente che la popolazione del comune
assomma a circa 2.800 abitanti; altre
cartiere operano ormai da tempo a ciclo ridotto
di tre giorni alla settimana.
L'interrogante richiama l'attenzione del
Governo sulla opportunità di estendere le
provvidenze di cui alla legge n. 1115 a queste
industrie cartarie onde ridurre i disagi determinati 
dalla situazione economica attuale
che colpisce duramente i lavoratori cartai e
le loro famiglie.
L'interrogante chiede inoltre che per incrementare
l'industria locale di questo comune
si voglia concedere opportune determinate
agevolazioni creditizie in favore dei locali
imprenditori al fine di creare benefici atti a
salvaguardare l'occupazione operaia.
(4-00527)</speech>
<speech speaker="http://dati.camera.it/ocd/persona.rdf/p920" is_president="false">
BOFFARDI INES. - Al Ministro del lavoro 
e della previdenza sociale. - Per richiedere
se è a conoscenza della situazione in cui
erano i lavoratori cartai della provincia di
Genova a causa della persistente crisi del settore 
e quali provvedimenti intenda prendere,
anche a favore di quelli della Paragon di
Genova, affinché possano usufruire del trattamento
speciale di integrazione della legge n. 1115.
L'interrogante sollecita l'emissione del decreto
relativo alla operatività della legge 
n. 1115, tenuto conto ed in considerazione
della insostenibile condizione in cui versano
e maestranze liguri e genovesi in particloare.
(4-00528)</speech>
<speech speaker="http://dati.camera.it/ocd/persona.rdf/p5640" is_president="false">
STORCHI. - Ai Ministri dell'interno e
della sanità. - Per sapere se nel caso di un
medico straniero che acquisti la cittadinanza
italiana possano essergli riconosciuti gli anni
relativi alla attività professionale precedentemente 
svolta in Italia agli effetti dell'anzianità
nella carriera ospedaliera.
Diversamente, il laureato che ad esempio
a 30 o 40 anni acquisti la cittadinanza italiana,
si trova ad essere nella posizione di un
giovane agli inizi della carriera. (4-00529)</speech>
<speech speaker="http://dati.camera.it/ocd/persona.rdf/p920" is_president="false">
BOFFARDI INES. - Al Ministro della
pubblica istruzione. - Per sapere se è a conoscenza 
del malumore creatosi nell'ambiente
della scuola media in seguito alle allarmanti
notizie secondo le quali gli insegnanti abilitati
nell'ultima sessione di esami indetta nell'agosto 
1969 e svoltasi nel 1970 sono invitati
a presentare con urgenza la documentazione
per il loro inserimento nelle graduatorie per
l'assunzione in ruolo.
Gli insegnanti abilitati da anni e più precisamente 
i riservisti della legge n. 603, arti</speech>
</document>