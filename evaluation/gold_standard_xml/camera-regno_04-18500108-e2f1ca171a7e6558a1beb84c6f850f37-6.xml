<?xml
version="1.0" ?>
<document>
nuove sarebbero sostanzialmente e definitivamente commesse
al buon giudizio del Ministero.
A questo riguardo io non vorrei sollevare un'opposizione
decisa; intanto comincierò a pregare il signor relatore a spiegarci
se egli sappia quale sia l'ammontare approssimativo
di tutte queste spese straordinarie nuove portate in bilancio,
ed inoltre se la Commissione abbia sentito i ministri per sapere
da loro quali sarebbero a un dipresso quelle spese
straordinarie che non ammettono dilazione. Evidentemente
in una cosa di tanta importanza la Camera, parmi, non debbe
procedere cosi ciecamente. Se per caso il relatore non ne
sapesse niente di ciò, se la Commissione non avesse sentito
i ministri, io credo che almeno deve esser fatta facoltà ai deputati
di consultare le categorie dei diversi bilanci già presentati
dal Ministero, di consultare, dico, le categorie in cui
sono bilanciate le spese straordinarie per prendere cognizione
dei fatti e proporre, occorrendo, le loro osservazioni
alla Camera. Sarà, per esempio, opportuno d'interpellare il
Ministero su questa o quella spesa, se la intenda come urgente,
oppure suscettibile di dilazione; e ripeto alla Camera
che qui si incorrono pregiudizi gravissimi, e dopo il fatto non
si potrà più ripararvi.
10 osservo che i deputati a quest'ora non hanno ancora
potuto consultare i bilanci passivi presentati dal Ministero,
perchè sono ancora sotto fascia, e si attendono ancora gli ordini
della Commissione del bilancio testé creata, prima di
metterli a disposizione dei deputati; cosicché siamo proprio
all'oscuro se il relatore o il Ministero non ci illuminano su
questo punto.
Per me non so con qual coscienza possa la Camera adottare
un articolo di questa fatta, e mi parrebbe più opportuno concedere
provvisoriamente quello che si è sempre concesso
colle leggi anteriori di questa fatta. Intanto nella stagione
invernale non si fanno spese straordinarie, e se il Ministero
crede di dover por mano a qualche spesa straordinaria nuova,
potrà passarne parola colla Commissione del bilancio, e la
Commissione del bilancio, occorrendo, farà un rapporto speciale,
e la Camera, ravvisandolo giusto ed urgente, non metterà
tempo in mezzo nell'approvarlo. Ma ripeto, che non intendo
per ora sollevare un'opposizione decisa e mi riservo
intanto di fare una proposizione quando avrò intesi gli schiarimenti
che il relatore sarà per dare.
<speech speaker="http://dati.camera.it/ocd/persona.rdf/pr11711" is_president="false">REVEL. Non come relatore, ma come membro della Commissione
potrei dare alcuni schiarimenti alle interpellanze
fatte dal deputato Pescatore.
Finché non siensi stabilite norme e qualificazioni e distinzioni
speciali, riguardo alle spese, bisogna attenersi alle disposizioni
delle leggi che sono in vigore.
Ora le spese si scompartono in ordinarie ed in istraordinarie;
queste ultime in istraordinarie nuove ed istraordinarie
in corso.
Sono ordinarie quelle che hanno per oggetto una spesa che
si riproduce in ogni anno e a un dipresso nella stessa misura;
sono straordinarie in corso quelle che dipendono da contratti
già definitivamente stipulati e che inducono un'obbligazione
continuativa. Sono straordinarie nuove quelle che traggono
erigine da una causa nuova e mutabile, l'oggetto delle quali
varia in ciascun anno.
Il Governo ha domandato la facoltà di pagare le spese ordinarie
finché siasi approvato il bilancio, e in questa parte si
conformò a quanto già costumò nella passata Legislatura fintantoché
si approvasse il bilancio.
Domandò di più l'autorizzazione di fare le spese straordinarie
che non ammettono dilazione.
Egli è certo che fra le diverse spese alcune ammettono dilazione
ed altre no; ma lo stabilire fin d'ora la natura di
queste spese io non credo che sia molto facile; solo si potrebbero
determinare quelle, l'indole delle quali più facilmente
può venire da tutti apprezzata.
Quando, per esempio, un ponte minaccia rovina è d'uopo
porvi riparo, e questa è una spesa straordinaria nuova, perchè
nell'anno antecedente non si era per tale oggetto resa necessaria
spesa di sorta.
Questo ponte, col progredire dell'anno, si deteriora maggiormente,
il riparo allora non ammette dilazione.
Per le opere stradali poi è d'uopo provvedere nelle epoche
più opportune, è d'uopo far capitolati, pubblicar avvisi d'asta,
nelle quali operazioni si consuma un tempo prezioso; se l'appaltatore
non è in istato di compire l'opera al momento opportuno,
allora il danno è certo, e l'opera rimane incompiuta.
Dato un elenco delle spese sin d'ora bilanciate come tali che
non ammettono dilazione, forse assieme alle urgentissime se
ne troverebbero altre che se potrebbero ora differirsi di un
mese o due, trascorso questo tempo diverrebbero assolutamente
indispensabili. Ma non perciò si dee conchiudere che il
Governo possa venir chiedendo l'autorizzazione per queste
spese nel corso dell'esame del bilancio, poiché, quando la Legislatura
è sopraccarica di lavoro, convien forse interrompere
le sue operazioni con simili iterate domande parziali?
Le spese straordinarie essendo divise in molti articoli, bisognerebbe
che per ciascuno di essi emanasse una legge. La
presente quistione è piuttosto, a mio credere, una quistione
di confidenza: o si crede che il Governo voglia con questa
domanda d'autorizzazione delle spese straordinarie che non
ammettono dilazione sorprendere il Parlamento, ed ottenuto
questo assenso, spenderà a dirittura e senza riguardo tutte le
somme proposte nel bilancio, e chi ha tale opinione (che io
però punto non divido) ricusi la chiesta autorizzazione; o
non si teme cotal mala fede nel Ministero, ed allora si voti
l'articolo tale e quale venne proposto.</speech>
<speech speaker="http://dati.camera.it/ocd/persona.rdf/pr3547" is_president="false">
PESCATORE. Gli schiarimenti dati dall'onorevole conte
Revel non sono quelli che io domandava; giacché io non
domandava la definizione né delle spese ordinarie, né delle
spese straordinarie in corso, né delle spese portate da obbligazioni
anteriori.
Dico non essere quella che io sollevo una quistione di fiducia,
protesto contro questa qualificazione. Io non dico che
il Ministero abbia o possa avere intenzione di sorprendere un
voto dalia Camera. Dico che con questa disposizione, qualora
sia adottata dal Parlamento, tutto l'affare delle spese
straordinarie nuove è commesso al buon giudizio del Ministero,
e può benissimo avvenire che il criterio, il buon giudizio
del Ministero, ancorché accompagnato da tutta la buona
fede del mondo, sia diverso dal buon giudizio, dal criterio
della Camera
Il Ministero, per esempio, avrà pensato che questa e quella
spesa doveva farsi, anzi era urgente; dopo il fatto, la Camera
crederà che invece per quest'anno se ne doveva prescindere.
Domando io se si potrà riparare il fatto. No certo.
Ciò posto, io non credo veramente che si possa procedere
in questo modo, e con sì cieco abbandono. Non propongo io già
che si debbano far rapporti e proposizioni particolari per ogni
spesa; non dico nemmeno per ora che il Ministero debba
proporre un elenco; ma alla fine dei conti i deputati debbono
sapere quello che sono chiamati a votare.
Domando io di nuovo se il relatore o il conte di Revel
sanno dirmi quale sia l'ammontare approssimativo di queste
spese straordinarie nuove, le quali tra lavori pubblici, civili</speech>
</document>