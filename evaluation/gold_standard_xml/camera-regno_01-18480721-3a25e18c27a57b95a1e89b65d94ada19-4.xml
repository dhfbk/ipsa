<?xml
version="1.0" ?>
<document>
cesi, che vi si costruiscano tre caserme capaci di 50000 uomini,
e che vi si stabilisca un campo d'istruzione.
N.° 327. Borgolini Stefano, di Torino, domanda che sia
conservata la congregazione degli Oblati di Maria Santissima.
N.° 528. Carutti Giuseppe Maria, notaio, chiede che vengano
restituite nelle loro cariche di madre e maestre nella
casa di educazione del Soccorso le persone che vi furono
escluse, quando le Dame del Sacro Cuore furono preposte dalla
Compagnia di San Paolo alla direzione di quella casa. (Arch.)
<speech speaker="ttp://dati.camera.it/ocd/persona.rdf/pr430">IL PRESIDENTE annunzia che la Camera non è ancora
in numero.
MOLTI DEPUTATI perciò domandano l'appello nominale
(È oramai un'ora).</speech>
<speech speaker="ttp://dati.camera.it/ocd/persona.rdf/pr430">
IL PRESIDENTE vi fa procedere, e risultano mancare
i seguenti:
Allamand - Appiani - Balbo, presidente del Consiglio dei
ministri - Barbaroux - Baudi di Vesme - Boncompagni,
ministro - Botta - Brofferio - Brunier - Caboni - Cassinis
- Corsi - Corte - Dabormida - Dalmazzi - Farina
Maurizio - Franzini, ministro - Giarelli - Gioia - Grattoni
- Monlezemoìo - Michelini Alessandro - Orrù - Pellegrino
- Pelletta di Cortanzone - Pollone - Pozzo - Rattazzi
- Riberi - Ricci, ministro - Sauli - Sclopis, ministro
- Serra, intendente generale - Serra Orso - Stara - Sussarello
- Thaon di Revel, ministro - Tola pasquale - Tola
Barone.</speech>
<speech speaker="http://dati.camera.it/ocd/persona.rdf/pr9406">MONTEZEMOLO e MICHELINI A., i quali giungono
dopo l'appello, chiedono di essere cancellati dalla lista dei
mancati all'appello.
(Ma la loro richiesta non ha seguito).</speech>
<speech speaker="http://dati.camera.it/ocd/persona.rdf/pr430">IL PRESIDENTE. La Camera è in numero sufficiente:
però pongo ai voti il verbale letto in principio dell'adunanza.
(È approvato).</speech>
<speech speaker="http://dati.camera.it/ocd/persona.rdf/pr553">VALERIO domanda che sia dichiarata d'urgenza la petizione
N.° 325, presentata dagli operai di Albertville. (Verb.)
LEVET appoggia questa proposizione, sulla considerazione
che trattasi dell'interesse di quattro provincie che si vuole
sacrificare a quello d'una sola, e di una rettificazione di grande
importanza pel commercio e per la celerità delle comunicazioni.
(Conc.)
(La Camera approva).</speech>
<speech speaker="http://dati.camera.it/ocd/persona.rdf/pr913">
COTTIN chiede che la petizione Lana, N.° 325, relativa ai
pesi e misure venga senz'altro trasmessa alla Commissione
che sta occupandosi di tali materie.
(È egualmente consentito).</speech>
<speech speaker="http://dati.camera.it/ocd/persona.rdf/pr430">IL PRESIDENTE dà poi comunicazione di due lettere
per le quali:
Il deputato Palluel chiede per molivi di salute un congedo
di venti giorni.
(È accordato).
Il deputato Maggioncalda Nicolò chiede un secondo congedo
senza limitazione di tempo.
(È similmente accordato). (Verb.)
VERIFICAZIONE DI POTERI.</speech>
<speech speaker="http://dati.camera.it/ocd/persona.rdf/pr768">BUNIVA relatore del VII uffizio sale alla tribuna per riferire
sull'elezione del collegio di Biandrate, fatta nella persona
del cav. Giuseppe Barbavara. (Verb.)
Egli rammenta alla Camera la sua anteriore decisione circa
l'elezione del collegio di Biandrate, per cui si presero informazioni
se un elettore di quel collegio potesse o no votare,
come rappresentante il suo padre, ritenute le circostanze che
la Validità di quell'elezione dipendeva da un solo voto tra
il cavaliere Barbavara, che riportò 58 voti, ed il cavaliere
Serazzi che ne ebbe 57 ; espone che risultò che l'elettore il
quale volò per suo padre non era regolarmente inscritto in
vece del suo genitore nelle liste elettorali a norma dell'articolo
16 della legge elettorale, che quindi non poteva votare; che perciò non si può sapere se abbia avuta la maggiorità;
che non era nemmeno possibile di ammettere il cavaliere
Barbavara come candidato a voti eguali e da preferirsi
per età anche applicandogli il voto riconosciuto nullo, perchè
risultò che fra i due competitori il maggiore d'età non è il cavaliere
Barbavara, ma il cavaliere Serazzi; per questi motivi,
a nome del settimo uffizio, propone dichiararsi nulla l'elezione
suddetta di Biandrate.
(La Camera adotta). (Gazz. P.)
SEGUITO DELLA DISCUSSIONE DEL PROGETTO DI
LEGGE DEL DEPUTATO BIXIO PER L' ESPULSIONE
DELLA COMPAGNIA DI GESÙ' ECC.</speech>
<speech speaker="http://dati.camera.it/ocd/persona.rdf/pr430">IL PRESIDENTE annunzia che l'ordine del giorno reca
la discussione, ieri intralasciata, sopra il primo alinea dell'articolo
3 della legge Bixio per l'esclusione dagli Stati Sardi
della compagnia di Gesù e di altre corporazioni religiose,
di cui dà lettura:
« L'azienda delle regie finanze, per mezzo degli agenti demaniali,
ne assumerà immediatamente il possesso e l'amministrazione,
e procederà all'accertamento ed alla liquidazione
dell'attivo e passivo. »
(Posto ai voti, è approvato).
Legge il secondo alinea, così concepito:
« I beni saranno posti in vendita, ad eccettuazione di quelli
che il Governo crederà più conveniente di destinare ad uso di
pubblica utilità. »
Partecipa che a questo vi hanno due emendamenti, dei
deputati Galvagno e Stara, collimanti tutti e due al medesimo
fine : che si sopprima questo alinea, ed in caso che si abbia
poi a discutere l'emendamento Albini, di cui si fece cenno
nell'adunanza di ieri, quello del deputato Stara aggiunge che
di quest'ultimo si sopprima altresì l'alinea che parla della
vendita dei beni da farsi di concerto colla Santa Sede.</speech>
<speech speaker="http://dati.camera.it/ocd/persona.rdf/pr210">GALVAGNO. Non ho che a ricordare quello che ho detto
ieri, cioè che nella prima parte di questo articolo vediamo i
beni posti sotto la piena disponibilità dello Stato; nel secondo
paragrafo troviamo che l'azienda delle regie finanze deve
procedere alla liquidazione dell'attivo e del passivo.
Dal momento che l'azienda ha su questi beni la piena disponibilità,
li vende, li ordina ad utilità pubblica, ne fa tutto ciò
che vuole; dal momento poi in cui l'azienda delle regie finanze
rimane incaricata della liquidazione dell'attivo e del
passivo, difenderà le sue ragioni e rispetterà nello stesso
tempo i diritti dei terzi.
Non rimarrebbe adunque, dopo aver provato l'inutilità di
questo paragrafo, non mi rimarrebbe, dico, che di rispondere
a coloro che vorrebbero in qualche modo supporre che queste
corporazioni fossero per ristabilirsi quando si lasciassero i
beni invenduti; io rispondo a questa difficoltà: che cosa avevano
queste corporazioni nel 1814? Adunque quando potessero
ritornare, il che spero non avverrà per certo, ritornerebbero
con niente, come fecero dopo il 1814 e come farebbero
la terza e la quarta volta e sempre.</speech>
</document>