<?xml
version="1.0" ?>
<document>
Senato avrebbe diritto di rimproverarci e di dire che non è degno di essere ministro della Corona di Savoia in un paese come il Piemonte, chi non è capace di esporre la propria responsabilità per togliere da ogni pericolo l'indipendenza del paese e l'onore della nostra bandiera.
Un'ultima considerazione e unisco. Il Piemonte, come ho già avuto l'onore di dire, è un paese che trovasi in una posizione eccezionale; egli si trova talvolta posto in condizioni ove abbisogna che gli uomini i quali lo governano abbiano animo di prendere grandi e talvolta imprevedute risoluzioni. Il Senato comprenderà dunque quante sia importante il dare animo e lo aggiungere coraggio agli uomini che governano, e non il torgliene.
<speech speaker="http://dati.camera.it/ocd/persona.rdf/pr9881">
PRESIDENTE. La parola è al senatore Sauli. 
SAULI. Le parole dette testè con molta eleganza dall'onorevole signor presidente del Consiglio dei ministri, turbano non poco l'economia delle ragioni che mi caddero in mente, allorché cominciò a parlarsi della legge relativa alle fortificazioni di Casale. Io intendeva di trattar la questione sollo aspetti assai diversi da quelli posti innanzi dagli onorevoli preopinanti.
Il discorso per altro del prelodato signor presidente, il quale rammento i sagrifici fatti dal Piemonte nel secolo scorso, mi porge una certa maniera d'appicco per ripigliare il mio assunto; poiché era mio intendimento d'istituire un parallelo tra quanto era seguito sul principio del secolo scorso, e quanto intervenne negli anni ora passati. Nel secolo scorso il Piemonte fu sino al 1748 avvolto in guerre, soventi volte interrotte da brevi intervalli di pace, durante i quali l'esercito si congedava.
In premio del valore spiegato sui campi di battaglia, ed in virtù della solerzia usata nelle negoziazioni da noi si acquistarono varie provincie, l'alto e basso Novarese, il Vigevanasco, l'oltre Po Pavese, l'Alessandrino, ecc.
Il debito che si è contratto in quei tempi ascese alla somma di 40 milioni. Par soddisfarlo si statuì la sovra-imposta di lire 2,550,000 che somministrò al Governo il mezzo di pagare il debito nel 1763. 
Negli anni scorsi noi abbiamo guerreggiato per due anni soli nel 1848 e 1849; e il nostro debito pubblico si accrebbe di oltre a 400 milioni.
Quale fu la causa di questa spaventevole sproporzione? Credo che da nient'altro si possa ripetere, fuorché dall'irregolarità che nella strettezza del tempo si è dovuto osservare nelle spese; irregolarità che fa mantello all'insaziabile ingordigia degli speculatori; ed io vorrei che la mia lingua fosse un ferro rovente allo a stampare nota d'infamia sulla fronte di coloro che si profittarono di quei momenti per arricchirsi.
Debbo soggiungere che nel secolo scorso le puntualità nel pagare e nel soddisfare ai proprii impegni, presso il Governo di Piemonte, fu cosi scrupolosa, che anche nei giorni in cui Genova era accerchiata dalle armi del nostri alleati, il Re di Sardegna trovava il mezzo di far penetrare di soppiatto uomini apposta in essa città per saldare nei giorni prefissi gli interessi dei debiti che vi aveva contratti con quel ricchi banchieri.
Pel fatto della puntualità noi non siamo degeneri dei nostri maggiori, giacchè per poter far onore al debiti che la nazione ha contratto e consentito, il Piemonte si assoggettò a gravissime imposte, ed è disposto a sopportarne il peso.
Ma io non posso tacere che queste imposte generano un grandissimo malcontento; e che questo malcontento potrebbe diventare una lebbra fatale nella pubblica opinione, a fronte della quale non avrebbe forza di reggere qualsivoglia istituzione che da noi felicemente si possieda; epperciò considero che si debba ad ogni costo andare al riparo di questo malanno, dimostrando come si voglia far cessare una volta l'irregolarità nelle spese, irregolarità che è un tarlo corroditore d'ogni ben ordinata finanza.
Le irregolarità seguite non si possono apporre si ministri; ma ad ogni modo si vogliono far cessare per poter dire al popolo: tu paghi, ma frattanto v'è chi veglia affinchè il prodotto dei sacrifici che ti vengono imposti non sia imprudentemente gettato, ma impiegato a soddisfacimento degli impegni d'onore solennemente contratti, e nel provvedere a bisogni indispensabili, e dal Parlamento come tali riconosciuti.
Per conseguenza fin dal principio che questa legge fa presentata pensai che regolarizzar dovesse e soddisfare la spesa già fatta, ma che si dovesse soprassedere a ciò che si dovrà fare da poi.
So bene che fra le tante dicerie del mondo v'ha pur quella che molti vi siano i quali van ripetendo che noi dobbiamo tutti insieme risorgere, o tutti insieme perire. Crederei di fare un torte troppo grave si ministri, qualora supponessi che essi danno retta a siffatti discorsi, e che se ne lasciano abbagliare. Questa cosa è impossibile, prima perché la stagione dai sogni mi pare che debba essere ormai finita, quindi perchè la disperazione è l'ultima risorsa degli animi deboli, e non è propria del generosi. Durate et vos vos mel rebus servate secundis.
Noi dobbiamo a quest'ora pensar francamente a medicare i gravi inconvenienti che vi sono nelle finanze, anziché fare nuove spese sopra dubbiosi pensieri, poichè uno Stato non sopravvive alla ruina delle proprie finanze. Noi dobbiamo rendere amica alle nuove istituzioni l'opinione pubblica per chè contro l'opinione pubblica (la vera e sincera, cioè, non già quella che si spaccia da alcuni interpreti fallaci) anche le migliori istituzioni non possono durare giammai.
</speech>
<speech speaker="http://dati.camera.it/ocd/persona.rdf/pr9881">
PRESIDENTE. La parola è al senatore Franzini.</speech>
<speech speaker="http://dati.camera.it/ocd/persona.rdf/pr431">
FRANZINI. Poco avvezzo ad improvvisare discorsi, mi attenterò tuttavia di rispondere alla meglio a quanto asserì il generale Bava, a quanto l'onorevole maresciallo volle aggiungere, a ciò che l'onorevole senatore De Margherita disse dopo.
lo potrei rispondere con un argomento solo. Se l'onorevole maresciallo, che lo stimo e venero molto, se il generale Bava, nel quale io ho la massima confidenza sotto i rapporti militari, hanno creduto, al momento in cui si discusse questa questione, poter soscrivere, come accennò il ministro della guerra, i processo verbale nel quale s'induceva i ministro della guerra a provvedere (credo quanto prima, se ben mi ricorda l'espressione) a queste fortificazioni, in tal caso io ho qualche stupore nel vedere adesso che non si ha più quel concetto delle fortificazioni di Casale.
Risponderò però al senatore De Margherita, che quantuntunque uomo di grandi talenti, di grandi mezzi in altre parti, tuttavia la sua eloquenza non si ridusse ad altro che a dire: « quella spesa non si deve fare, ne è approvabile perchè sotto l'aspetto militare gente distinta non si approva. »
Prescindo pertanto da questi argomenti definitivi e dico che quando si leggerà nei giornali il discorso che ho letto una sola volta a che sarà stampato ripetutamente, i signori preopinanti non avranno più quelle difficoltà ad accordarmi quanto ho detto.
Il generale Bava ha creduto che io volessi considerare Casale come un punto di grande importanza sotto il rapporto di fortificazione, e dal mio discorso vedrà non risultare altro, che Casale è un punto che serve di appoggio ad una linea

</speech>
</document>

