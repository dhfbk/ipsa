<?xml
version="1.0" ?>
<document>
guarentisce la pubblica tranquillità, ed è inseparabile dalla
vera libertà, dalla vera uguaglianza.
IV. L'intima unione tra il Re ed il popolo è elemento indestruttibile
di forza e di libertà. Nello esaminar le leggi che
verranno proposte, onde conformar sempre più le nostre istituzioni
al genio ed ai bisogni del secolo, il Senato non dimenticherà
mai questo grande principio e ne promuoverà costantemente
l'applicazione; riputandolo opera non punto difficile
in un paese dove il Re ha sapientemente e paternamente
iniziato ciò che poteva soddisfare ai giusti desideri dei popoli,
o secondarne i nobili affetti, o consolarne i dolori.
V. Ma se prima condizione di forza e di libertà è l'unione
intima del principe e del popolo, importa sommamente all'interesse
d'Italia e alla causa dell'indipendenza che questo fatto
si compia negli altri Stati a cui ci stringe il dolce vincolo di
fratellanza e di nazionalità; e che quindi le forti unità che ne
risulteranno s'annodino in una sola confederazione, che, ben
lungi dall'offendere, rinvigorisca le singole autonomie della
patria comune. Il Senato, aderendo alla sapiente, generosa e
nazionale politica del Governo di V. M., scorge con soddisfazione
com'esso sia risoluto di continuare le pratiche già intraprese
a questo doppio fine e ne desidera sollecito l'effetto.
VI. I popoli fidenti nel cuore e nelle armi proprie non temono
la guerra; ma, consapevoli de' mali che seco adduce,
non la imprendono se non quando i sacri interessi e l'onore
della nazione imperiosamente la vogliono. Di quest'onore non
ha l'Italia migliore interprete, nè più intrepido campione di
V. M.; onde, se la mediazione che hanno interposta due nazioni
potenti ed amiche, più special men le interessate al mantenimento
della pace europea, non potesse per avventura riuscire
al fine sperato, siamo sicuri che risponderanno eroicamente,
o Sire, al vostro appello le antiche provincie del regno
e quelle che si sono al medesimo per volo spontaneo testè
aggregate.
A consolidare il trono costituzionale dell'alta Italia concorreranno
a gara il glorioso nostro esercito, memore dell'antica
fama, già segnalato per illustri prove in questa guerra medesima,
e parte della generosa milizia nazionale coll'opera del
combattere; gli altri cittadini co'sussidi, coi conforti, colle preghiere,
coi voti, e con quella serena aspettazione di chi confida
nel braccio dei forti, nella simpatia d'ogni nazione generosa,
nell'energia dell'unanime consentimento, nella santità
d'imperscrittibili conculcati diritti (1).
<speech speaker="http://dati.camera.it/ocd/persona.rdf/pr9881" is_president="true">
IL PRESIDENTE. È aperta la discussione generale sopra
questo progetto di risposta al discorso della Corona.
La parola è al signor senatore Alberto della Marmora.</speech>
<speech speaker="http://dati.camera.it/ocd/persona.rdf/pr9638" is_president="false">
LA MARMORA ALBERTO. Una notevole lacuna trovasi
nell'ultimo periodo della progettata risposta al discorso della
Corona, nella quale si fa onorevole cenno del nostro esercito,
della milizia nazionale, ed anche di altri cittadini, e si tace
della nostra squadra.
Allorquando si discuteranno separatamente gli articoli avrò
l'onore di proporvi un'aggiunta, che spero non sarà disapprovata;
ma poichè si presenta l'oppurtunità di far cenno della
marina, alla quale da circa due lustri sono aggregato come
ufficiale generale, permettetemi, o signori, che tanto in quella
qualità, come in quella di testimonio del servizio prestato
dalla squadra nelle acque di Venezia ed in Ancona, io vi trattenga
per pochissimi minuti sopra un argomento che forse
per la prima volta sarà trattato nel nostro Parlamento, ove
non ha sieduto sinora nessun ufficiale di marina.
(1) Veggasi il primitivo progetto d'indirizzo, a pagina 5 del presente
volume.
SENATO DEL REGNO - Discussioni 3
111
Ho visto con somma soddisfazione in un foglio ufficiale dei
giorni scorsi come il Ministero attuale abbia con numerose e
ben meritate promozioni dato agli ufficiali della nostra marina
un solenne attestato della sua soddisfazione e della riconoscenza
della nazione; un'altra disposizione non meno importante
e giusta sull'avanzamento dei piloti, classe sinora
poco favorita, ha parimente dimostrato che quella nostra
squadra, che da otto mesi trovasi in quel mare temuto dai
naviganti per le procellose bufere invernali e per la pessima
condizione dei suoi porti sulla costa italiana, non è dimenticata.
Ma se agli ufficiali ed ai piloti il Ministero ha ora provveduto,
possano alcune deboli mie parole pronunciate in questo
onorevole consesso, davanti al paese, possano, dico, recare
qualche conforto a quella classe assai più numerosa e certamente
non men benemerita, per la quale non vi sono brevetti
ma che forma la vera forza della squadra. Questi nostri marinai,
figli in gran parte di quella generosa e industre Liguria
che in tempo di discordie italiane (che Iddio non voglia vedere
rinnovate!)mandava i suoi navigli in quei medesimi
mari con missione sacrilega, vi giunsero nel maggio scorso
animati da sentimenti ben diversi da quelli dei loro avi.
Vorrei potervi esprimere, o signori, con che entusiasmo fu
salutato da lontano il campanile di San Marco da quei generosi
equipaggi impazienti di venire alle mani colla squadra
nemica, che pochi giorni prima insolentiva, ed allora fuggiva
al semplice annunzio della loro comparsa. Vorrei dirvi
con che ansietà, appena riconosciuta Venezia da 20 miglia di
distanza, giravano trepidanti le loro prore a levante, anteponendo
la soddisfazione di combattere immediatamente per la
indipendenza italiana e per la gloria del vessillo nazionale a
quelle clamorose ovazioni colle quali la regina dell'Adriatico
aveva accolta otto giorni prima la brillante squadra napoletana.
Io non voglio, o signori, formulare un biasimo inutile o
tardivo, ma posso dire con certezza che in quel disgraziato
giorno di calma se tre soli dei cinque magnifici vapori, di cui
era fornito il naviglio napoletano, ivi presente ed inattivo,
avessero avuti comandanti ed equipaggi nostri, non si parlerebbe
più da otto mesi di squadra imperiale, ed il nome di
Pirano o forse di Trieste suonerebbe forse come quello di un
Aboukir italiano.
Molti commenti e discorsi si sono fatti e stampati in proposito,
molte calunnie sono state sparse dai nostri nemici d'ogni
specie, ma testimonio in certo modo dei fatti ed istruito delle
più minute circostanze, posso e debbo dire che tanto in quel
giorno come nel successivo blocco di Trieste, ed in ogni altra
posteriore occorrenza la squadra sarda tutta, dall'ammiraglio
al semplice marinaro, ha ben meritato dell'Italia e del paese.
Vi propongo dunque o signori, di unirvi a me per dargliene
una sincera e pubblica testimonianza.</speech>
<speech speaker="http://dati.camera.it/ocd/persona.rdf/pr9363" is_president="false">
CIBRARIO, relatore. L'osservazione fatta dal senatore
Della Marmora forse si sarebbe più propriamente potuta riservare
all'epoca dell'esame del paragrafo sesto. Del resto io
dichiaro che, essendo stato per alcuni giorni a bordo della
squadra, fui testimonio dei sentimenti italianissimi e del guerriero 
entusiasmo che animava tutti, ed uffiziali e soldati e marinai;
e che perciò, ammiratore anch'io di quella parte eletta
della nostra armata, mi unisco ben volentieri ai sentimenti
del signor senatore preopinante, e consento a che si faccia
espressa menzione dell'armata di mare. Sicuramente quando
la Commissione ha inserto nel progetto di risposta al discorso della
Corona la parola esercito, ha inteso comprendervi la nostra
marina; ma riconosco che una menzione espressa della</speech>
</document>
