<?xml
version="1.0" ?>
<document>
patore del giornale o del periodico e l'editore
debbono presentare al procuratore generale
una dichiarazione contenente le generalità
di tutti i proprietari del giornale o del
periodico, il loro domicilio e la loro residenza.
Se la proprietà del giornale sia di una
società regolarmente costituita deve essere
allegata copia dell'atto di costituzione e
debbono essere indicate le persone che compongono
il Consiglio di amministrazione
della società o che ne hanno la rappresentanza.
Se si tratti di una società di fatto la dichiarazione
deve contenere la indicazione,
nei modi di cui alla prima parte del presente
articolo, di tutti i componenti la società.
La dichiarazione prescritta dal presente
articolo deve essere rinnovata ogni anno, nei
primi quindici giorni del mese di gennaio
ed, in ogni caso di variazione, entro quindici
giorni da quello in cui siasi verificato il fatto
che dà luogo alla variazione, nei modi e con
le forme che verranno stabilite dal regolamento.
<speech speaker="http://dati.camera.it/ocd/persona.rdf/pr9986">
MORELLI GIUSEPPE. Chiedo di parlare.</speech>
<speech speaker="http://dati.camera.it/ocd/persona.rdf/pr1604">
PRESIDENTE. Ne ha facoltà.</speech>
<speech speaker="http://dati.camera.it/ocd/persona.rdf/pr9986">
MORELLI GIUSEPPE. Crederei opportuno
che in questo articolo, dove si dice che
deve essere prodotto l'atto di costituzione
in caso di società regolarmente costituite,
si aggiungesse « e gli atti modificativi »
perchè la costituzione è l'atto iniziale della
società al quale possono succedere atti modificativi
di una certa importanza. Data poi la
restrizione della presentazione dell'atto costitutivo,
mi sembra un pleonasmo aggiungere
che devono essere dichiarati i nomi, perchè
essi sono indicati nell'atto stesso. (Commenti).
Colla produzione degli atti modificativi
si otterrà che non si possono eludere le disposizioni
di questo articolo, variando poi la
costituzione iniziale. (Commenti).</speech>
<speech speaker="http://dati.camera.it/ocd/persona.rdf/pr4754">
UNGARO, relatore. Comprendo le preoccupazioni
dell'onorevole Morelli; ma nell'ultimo
capoverso dell'articolo 3 è detto
precisamente che la dichiarazione prescritta
deve essere rinnovata ogni anno, ed in ogni
caso entro quindici giorni. In tal modo la
Procura Generale dovrà essere sempre mantenuta
al corrente di ogni eventuale mutamento
di proprietà.</speech>
<speech speaker="http://dati.camera.it/ocd/persona.rdf/pr1604">
PRESIDENTE. Onorevole Morelli, è
sodisfatto?</speech>
<speech speaker="http://dati.camera.it/ocd/persona.rdf/pr9986">
MORELLI GIUSEPPE. Trovo che è
pleonasmo il chiedere i nomi, perchè sono
indicati negli atti costitutivi.</speech>
<speech speaker="http://dati.camera.it/ocd/persona.rdf/pr4754">
UNGARO, relatore. Ma il proprietario
potrebbe essere uno solo. Non è detto che
ci debba essere sempre una società!</speech>
<speech speaker="http://dati.camera.it/ocd/persona.rdf/pr1604">
PRESIDENTE. Onorevole Morelli, fa
una proposta formale?</speech>
<speech speaker="http://dati.camera.it/ocd/persona.rdf/pr9986">
MORELLI GIUSEPPE. No.</speech>
<speech speaker="http://dati.camera.it/ocd/persona.rdf/pr1604">
PRESIDENTE. Nessun altro chiedendo
di parlare, metto a partito l'articolo 3.
(È approvato).
Art. 4.
I proprietari del giornale sono civilmente
responsabili in solido fra loro e con l'editore
per il pagamento delle somme dovute per
riparazione o risarcimento di danni o per le
spese del procedimento in dipendenza di
condanne pronunziate per i reati commessi a
mezzo della stampa.</speech>
<speech speaker="http://dati.camera.it/ocd/persona.rdf/pr3790">
SANDRINI. Chiedo di parlare.</speech>
<speech speaker="http://dati.camera.it/ocd/persona.rdf/pr1604">
PRESIDENTE. Ne ha facoltà.</speech>
<speech speaker="http://dati.camera.it/ocd/persona.rdf/pr3790">
SANDRINI. Per una osservazione giuridica:
nel testo originario dell'articolo 4 era
stabilita la responsabilità solidale dei proprietari
del giornale con lo stampatore e con
l'editore. L'articolo 4 invece, proposto dalla
Commissione elimina la responsabilità dello
stampatore, ed è giusto. Però, quando io
vengo all'articolo 5, trovo la responsabilità garantita
sulle macchine, sui caratteri, ed altri
oggetti che sono o possono essere dello stampatore.
Se si volesse applicare l'articolo 5
armonicamente all'articolo 4, si dovrebbe distinguere
il caso in cui le macchine, i caratteri
o altri oggetti siano dell'editore, non già
dello stampatore. Perchè quando avrete eliminato
la responsabilità sociale e civile dello
stampatore, non potete farla risorgere in occasione
della garanzia: diversamente proscioglierete
la responsabilità personale e lascerete
la responsabilità reale.
Aggiungo che nel capoverso dell'articolo
5 si dice che, in luogo della garanzia
suddetta, il proprietario del giornale o del
periodico possono depositare una cauzione;
non dunque lo stampatore. Mi pare pertanto
che vi sia una disarmonia fra questi
due articoli. Se noi vogliamo che rimanga
la responsabilità, ossia la garanzia reale sulle
macchine, anche che non appartengano al
l'editore (e quindi allo stampatore), eliminiamo
la responsabilità civile dell'articolò 4;
se noi accettiamo il principio di equità che
lo stampatore debba essere esonerato dalla
garanzia personale, bisogna che esoneriamo
dalla responsabilità lo stampatore anche
all'articolo 5.</speech>
<speech speaker="http://dati.camera.it/ocd/persona.rdf/pr4621">
FINZI. Chiedo di parlare.</speech>
<speech speaker="http://dati.camera.it/ocd/persona.rdf/pr1604">
PRESIDENTE. Ne ha facoltà.</speech>
</document>