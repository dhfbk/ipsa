<?xml
version="1.0" ?>
<document>
richiamati in caso di mobilitazioni salvo il caso assai raro che fosse intervenuto un cambiamento di guarnigione dopo le manovre, e al quale si potrebbe ovviare facendo i cambi di guarnigione prima delle manovre.
Pregherei l'onorevole ministro adottando il sistema puramente nazionale a ben volere combinare i cambiamenti di guarnigione per modo che ogni reggimento venga sempre a trovarsi in una delle regioni nelle quali si recluta.
A questo modo i richiami al proprio reggimento anche per le manovre si possono fare senza troppa spesa pel trasporto degli uomini da una regione all'altra e senza troppo disagio, e ciascun reggimento vive sempre nella regione dove c'è una parte dei suoi uomini: vantaggi non piccoli. Abbandonando il sistema territoriale visto
che a noi non conviene, si eviterebbero con ciò parte degli inconvenienti del sistema nazionale. Raccomando all'onorevole ministro della guerra a voler porre tutta la sua attenzione su questa importante questione.
<speech speaker="http://dati.camera.it/ocd/persona.rdf/pr3765" is_president="false">
RICOTTI, ministro della guerra. Domando la parola.
</speech>
<speech speaker="http://dati.camera.it/ocd/persona.rdf/pr2468" is_president="true">
PRESIDENTE. Ha facoltà di parlare.
</speech>
<speech speaker="http://dati.camera.it/ocd/persona.rdf/pr3765" is_president="false">
RICOTTI, ministro della guerra. Tengo ad affermare al Senato che la legge in vigore del 1887 non contiene veruna prescrizione sul modo di incorporare la leva annua nei reggimenti e sul modo di richiamare i congedati ai reggimenti. In tempo di guerra lascia piena facoltà al ministro di applicare il sistema che crede, cioè sistema misto, o sistema nazionale o sistema territoriale.
E difatti per molti anni si è praticato il sistema nazionale, sia in pace, sia in guerra. I reggimenti venivano formati in tempo di pace con reclute provenienti da tre, quattro o cinque regioni, andavano in congedo, ed in caso di guerra ritornavano al proprio reggimento; con questo sistema, chiamato nazionale, il reggimento era formato, come dissi più sopra, di nomini di diverse regioni, sia in tempo di pace, sia in tempo di guerra.
Stante la facoltà concessa al Ministero, nel 1894 il ministro Pelloux stabili che continuasse il reclutamento di pace con l'antico sistema, cioè di uomini provenienti da diverse regioni, ma stabili che al momento della mobilitazione i richiamati non tornassero più al loro reggimento, ma fossero versati nel reggimento viciniore; ciò costituisce il sistema misto.
Esso partecipa un po' del sistema nazionale, perchè gl'individui di ciascun reggimento che già si trovano sotto le armi sono di diversi distretti; ma siccome i richiamati sarebbero tutti di un distretto od al più, di pochi distretti vicini, così esso partecipa pure del sistema territoriale, e si avvicina molto a quest'ultimo quando la truppa già sotto le armi è in quantità cosi piccola, come si verifica ora per le nostre compagnie. Queste, in tempo di guerra con una forza di 250 uomini, ne avrebbero circa 200 della provincia ove la compagnia risiede, ed il rimanente di altre provincie.
Questo è il sistema che vige oggi, e se do mani venisse la guerra i richiamati dovrebbero andare, non al reggimento nel quale hanno servito, ma al reggimento viciniore; questo è il sistema misto ed è in piena facoltà del ministro di attuarlo.
Nella relazione, io ho manifestato l'idea che non sono partigiano di questo sistema. Sono intimamente persuaso che uno degli elementi della forza di guerra è che gli uomini tornino al loro antico reggimento, ed ho fatto male a dirlo nella relazione perchè non era necessario, non dovendo questa legge provvedere a ciò; quindi potevo tacere e sarebbe stato meglio.
Fatte queste premesse, io posso anche dire che la soppressione dei distretti non aveva grandi inconvenienti, poteva esser discussa ed avrebbe presentato un sistema che poteva funzionare regolarmente, a condizione che fosse accompagnata dal passaggio al sistema territoriale.
Ma siccome nel corso della discussione venne disposto che non si dovesse applicare il sistema territoriale in tempo di pace, allora tutto l'edifizio, che basavasi su questo sistema, doveva di necessità cadere. É opportuno ricordare anche il parere delle Commissioni interpellate in proposito. Nel 1891 la Commissione superiore d'avanzamento, composta di 14 generali, cioè dei comandanti di corpo d'armata e di due altri generali, fu interpellata su questo sistema misto e si pronunciò ad unanimità contro il sistema territoriale puro e semplice, e con 13 voti contro il sistema misto. Altra Commissione ci fu nel 1894, la quale accettò la soppressione
</speech>
</document>