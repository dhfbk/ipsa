<?xml
version="1.0" ?>
<document>
dichiarazioni, e ciò per motivi abbastanza chiari. Infatti, sulla questione di fondo del problema portuale italiano l'ammodernamento delle strutture e, soprattutto, il piano nazionale di potenziamento dei porti lei, onorevole Ministro, non ha detto una parola. Lentamente si va rinunciando perfino all'enunciazione della parola « piano ». Siamo partiti da una conferenza nazionale del mare, si è poi ripiegato ai piani settoriali; ma questa mattina lei ha accuratamente evitato di pronunciare la parola * piano ».
<speech speaker="http://dati.camera.it/ocd/persona.rdf/p300700">
SPAGNOLLI, Ministro della marina mercantile. Ho parlato di programmi!
</speech>
<speech speaker="http://dati.camera.it/ocd/persona.rdf/p17680">
ADAMOLI. E nelle sue aspirazioni e nelle sue previsioni (ella ha dichiarato) che nel prossimo quinquennio si possa disporre di 267 miliardi. Ma cosa significa questo? Si tratta di una cifra, di una delle tante cifre che ripetutamente vengono annunciate; mentre l'unica cifra che noi conosciamo realmente è quella dei 10 miliardi iscritti in bilancio non dieci anni fa, ma ieri, quando è stato presentato il bilancio dello Stato per il 1965.
</speech>
<speech speaker="http://dati.camera.it/ocd/persona.rdf/p300700">
SPAGNOLLI, Ministro della marina mercantile. Non riguardano il piano quinquennale, quei dieci miliardi.
</speech>
<speech speaker="http://dati.camera.it/ocd/persona.rdf/p17680">
ADAMOLI. Queste sono parole: i fatti sono invece che il settore portuale italiano ha una disponibilità di investimenti per 10 miliardi. Lei afferma che secondo quanto è prevedibile nei prossimi cinque anni si potrà parlare di 267 miliardi; ma le cifre, dette così, sembrano non avere altro significato che quello aritmetico. Davvero dobbiamo pensare che i suoi uffici abbiano preso il lungo, melanconico elenco delle infinite richieste degli 80 porti italiani e, fatto uno stralcio, abbiano eseguito una somma, che ha dato per risultato appunto 267 miliardi?
Noi vogliamo invece sapere come è impostato, che orientamento ha, a quali finalità economiche vuole tendere il piano per i porti. E una volta impostato in modo organico (perchè, dobbiamo ripeterlo, i piani debbono essere organici per definizione) bisogna conoscere anche gli impegni finanziari che ne deriveranno. Lei sa che a un certo punto si è parlato di 600-700 miliardi; il tempo è passato, le insufficienze sono aumentate, i prezzi cresciuti: la cifra purtroppo ha lievitato. Di fronte a tutto questo, ripeto, lei parla di 267 miliardi, che sono poi riferiti ad un elenco di investimenti in opere pubbliche che per quanto auspicabili non formano un vero piano.
</speech>
<speech speaker="http://dati.camera.it/ocd/persona.rdf/p300700">
SPAGNOLLI. Ministro della marina mercantile. Ma credete voi nella programmazione?
</speech>
<speech speaker="http://dati.camera.it/ocd/persona.rdf/p17680">
ADAMOLI. E inutile fare questa domanda; noi ci crediamo e ci battiamo per la sua realizzazione. Dovete crederci anche voi, dovete cioè presentare atti concreti, dovete esporre i contenuti dei piani.
</speech>
<speech speaker="http://dati.camera.it/ocd/persona.rdf/p300700">
SPAGNOLLI, Ministro della marina mercantile. Il programma governativo evidentemente non comprende soltanto i porti...
</speech>
<speech speaker="http://dati.camera.it/ocd/persona.rdf/p17680">
ADAMOLI. E evidente che un piano di sviluppo riguarda l'intera economia nazionale, ma attualmente stiamo parlando dei porti e vogliamo sapere come, nel quadro dell'economia nazionale, si inserisce un piano dei porti. Questo vogliamo sapere; ma qui abbiamo saputo soltanto che si parla di un certo investimento che, fra l'altro, non sappiamo neanche sino a che punto si può considerare concreto, perchè tutte queste cifre non so come si concilino con la politica di contenimento della spesa pubblica.
Ma lasciamo da parte questo discorso: resta l'annuncio non definito ancora, molto vago, tradizionale, di un investimento. Questo è il punto che credo debba preoccupare il Senato. Anche il senatore Nencioni nella sua illustrazione è partito da questo elemento, e non poteva non farlo se voleva impostare un discorso serio come quello che ha fatto. Non poteva non partire dallo stato degli impianti portuali, perchè il lavoro è un elemento le cui incidenze, anche economiche, sono evidentemente condi-
</speech>
</document>