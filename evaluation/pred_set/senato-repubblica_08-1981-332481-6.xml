<?xml version='1.0' encoding='UTF-8'?>
<document>

Petizioni, annunzio
<speech speaker="http://dati.camera.it/ocd/persona.rdf/p20260" is_president="true">PRESIDENTE. Invito il senatore segretario a dare lettura del sunto delle petizioni pervenute al Senato.
</speech><speech speaker="http://dati.camera.it/ocd/persona.rdf/p301137" is_president="false">BERTONE, segretario:
Il signor Porti Giuseppe, da Rossano (Cosenza), chiede un provvedimento legislativo che estenda l'anagrafe patrimoniale, con decorrenza dal 1° gennaio 1970, ai funzionari del fisco e ai loro parenti più stretti; chiede altresì che il primo accertamento avvenga entro un anno dall’entrata in vigore della legge stessa. (Petizione n. 133).
Il signor Porti Giuseppe, da Rossano (Cosenza), chiede che l'assegno di accompagnamento previsto dalla legge 11 febbraio 1980, n. 18, in favore degli invalidi civili totalmente inabili, venga concesso solo a coloro che abbiano un reddito non superiore a quattro milioni di lire, se celibi o nubili, o a cinque milioni di lire, se coniugati. (Petizione numero 134).
Il signor Porti Giuseppe, da Rossano (Cosenza), chiede modifiche alla legge 19 ottobre 1956, n. 1224 recante norme sulle sovvenzioni, contro cessione del quinto della retribuzione, a favore degli iscritti agli Istituti di previdenza presso il Ministero del tesoro. (Petizione n. 135).
</speech><speech speaker="http://dati.camera.it/ocd/persona.rdf/p20260" is_president="true">PRESIDENTE. A norma del Re golamento, queste petizioni, sono state trasmesse alle Commissioni competenti.
Autorizzazione alla relazione orale per il disegno di legge n. 1572
</speech><speech speaker="http://dati.camera.it/ocd/persona.rdf/p301309" is_president="false">VETTORI. Domando di parlare.
</speech><speech speaker="http://dati.camera.it/ocd/persona.rdf/p20260" is_president="true">PRESIDENTE. Ne ha facoltà.
</speech><speech speaker="http://dati.camera.it/ocd/persona.rdf/p301309" is_president="false">VETTORI. A nome della 10* Commissione permanente, chiedo, a norma dell'articolo 77, secondo comma, del Regolamento, che sia concessa l'autorizzazione alla re 
lazione orale per il disegno di legge recante: « Conversione in legge, con modificazioni, del decreto-legge 31 luglio 1981, n, 414, recante provvedimenti urgenti in alcuni settori dell'economia » (1572).
</speech><speech speaker="http://dati.camera.it/ocd/persona.rdf/p20260" is_president="true">PRESIDENTE. Non facendosi osservazioni, la richiesta avanzata dal senatore Vettori si intende accolta.
Approvazione della richiesta di dichiarazione d'urgenza, presentata ai sensi dell'articolo 77, primo comma, del Regolamento, per il disegno di legge n. 1577
</speech><speech speaker="http://dati.camera.it/ocd/persona.rdf/p20260" is_president="true">PRESIDENTE. L'ordine del giorno reca la deliberazione sulla richiesta di dichiarazione d'urgenza per il disegno di legge: « Delega al Presidente della Repubblica per la concessione di indulto ».
</speech><speech speaker="http://dati.camera.it/ocd/persona.rdf/p2800" is_president="false">GARGANI, sottosegretario di Stato per la grazia e giustizia. Domando di parlare.
</speech><speech speaker="http://dati.camera.it/ocd/persona.rdf/p20260" is_president="true">PRESIDENTE. Nehafacoltà.
</speech><speech speaker="http://dati.camera.it/ocd/persona.rdf/p2800" is_president="false">GARGANI, sottosegretario di Stato per la grazia e giustizia. Signor Presidente, il Governo insiste nella richiesta di dichiarazione d'urgenza per il disegno di legge numero 1577 per le ragioni che sono state già esposte.
</speech><speech speaker="http://dati.camera.it/ocd/persona.rdf/p200930" is_president="false">TEDESCO TATO. Domando di parlare.
</speech><speech speaker="http://dati.camera.it/ocd/persona.rdf/p20260" is_president="true">PRESIDENTE. Ne ha facoltà.
</speech><speech speaker="http://dati.camera.it/ocd/persona.rdf/p200930" is_president="false">TEDESCO TATÒ. Signor Presidente, onorevoli colleghi, il nostro Gruppo non si oppone alla richiesta di dichiarazione di urgenza. Del resto la richiesta è dettata da uno stato di necessità, secondo quanto ha avuto occasione di affermare il Governo e che leggo</speech></document>