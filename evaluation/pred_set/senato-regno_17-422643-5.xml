<?xml version='1.0' encoding='UTF-8'?>
<document>

che la franca parola del Governo sarà così conforme alle nostre domande, che ogni senatore sì terrà senz'altro soddisfatto.
<speech speaker="http://dati.camera.it/ocd/persona.rdf/pr3429" is_president="false">Senatore PARENZO. Domando la parola.
</speech><speech speaker="http://dati.camera.it/ocd/persona.rdf/pr2468" is_president="true">PRESIDENTE. Ha facoltà di parlare l’onor. senatore Parenzo.
</speech><speech speaker="http://dati.camera.it/ocd/persona.rdf/pr3429" is_president="false">Senatore PARENZO. Io non ho nulla da osservare sui quesiti giustissimi formulati dall’Ufficio centrale.
Vorrei però cogliere questa occasione per richiamare l’attenzione del Governo sull’opportunità di studiare tutta la legge di espropriazione per ragione di pubblica utilità, allo scopo di vedere quali riforme esiga.
Il relatore dell’Ufficio centrale consigliava poco fa a non presentare ulteriori proroghe alla facoltà nei comuni di chiedere l’applicazione della legge eccezionale di Napoli, e piuttosto, se sì presentano necessità igieniche in alcuni speciali luoghi, a provvedere con progetto di legge speciale.
Io credo invece che sarebbe più opportuno di provvedere con una revisione generale della legge di espropriazione per pubblica utilità.
Questa legge fu modificata una prima volta nel 1879; poi si derogò a varie disposizioni di essa colla legge di Napoli, e quindi venne l'estensione ad altri comuni di questa stessa ,legge di Napoli.
Finalmente vennero tutte le leggi di proroga, ed ora un altro progetto si è presentato dal ministro dell’interno, ma di cui ignoro l’estensione e gli scopi precisi.
Però da quel poco che ne so, si tratta ancora:
di modificazioni d’indole assolutamente parziale.
Ora io credo che sia proprio la legge intera che bisogna riesaminare e riformare.
La legge di espropriazione per pubblica utilità è stata fatta nel 1865, quando sul concetto del diritto di proprietà cerrevano idee molto più assolute di quelle che forse corrano oggi; come del pari si aveva un concetto meno esteso dei bisogni sociali, alla soddisfazione dei quali il diritto di proprietà deve cedere il passo.
Intanto è avvenuto che la giurisprudenza ha dovuto adattarsi ad interpretare la legge di espropriazione per pubblica utilità, secondo certe opportunità, certi bisogni che effettivamente si facevano sentire, ha dovuto cercare il modo di evitare agli enti morali esproprianti le gravi conseguenze di certe speculazioni che

si organizzavano, e di impedire certi abusi che a carico dello Stato o dei comuni esproprianti si commettevano. Così è andata via, via oscillando ed oggi siamo in questa condizione, che secondo la giurisprudenza imperante presso le diverse Corti, si interpretano in modo contraddittorio le disposizioni importantissime di questa lesge.
Sarebbe quindi opportuno che con una revisione si vedesse di uniformare in tutta Italia le garanzie del diritto di proprietà.
Ad esempio per molto tempo si è ritenuto che il valore della proprietà espropriata si dovesse determinare nel giorno in cui il decreto del prefetto, che fa passare la proprietà dal privato all'ente pubblico, viene emanato, poichè, sì diceva, quello è il giorno in cui si perfeziona la vendita coatta.
Questo concetto era stato ritenuto da molti autori, da molti giudicati di varie Corti, non esclusa Roma.
Quando qui si è sviluppata una sfrenata speculazione edilizia, essa ha portato per conseguenza che lo Stato ed il comune hanno dovuto pagare delle somme enormi, perchè fra il giorno in cui sì bandiva l’opera di pubblica utilità e il giorno in cui si pubblicava il decreto prefettizio, la speculazione faceva montare il valore degli immobili da espropriarsi molto al di sopra di quello reale. Ed allora la giurisprudenza, adattandosi a questo stato di cose, e per evitarne le conseguenze, si è modificata ed ha stabilito che la determinazione del prezzo dovuto per la espropriazione dovesse farsi, risalendo al valore che avevano le cose nel giorno in cui viene fatta l'offerta dall’autorità espro| priante.
Questa giurisprudenza però non è adottata da altre Corti; quindi su questo punto sostanziale abbiamo in Italia un diverso trattamento del diritto di proprietà, secondo le circoscrizioni delle Corti e la loro giurisprudenza.
Ma checché ne sia della bontà intrinseca di
questa giurisprudenza, non è, almeno mì sembra, tollerabile questa difformità intorno ad un diritto che deve essere uguale in tutta Italia, e ciò anche nell’interesse della pubblica amministrazione, che deve conoscere in modo certo le norme regolatrici degli indennizzi che si devono pagare per dar vita</speech></document>