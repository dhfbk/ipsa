dovere (che è morale e giuridico) sia sanzionato da una pena, non significa che in esso venga meno il carattere della libertà e spontaneità, esattamente come la persona onesta si astiene dal commettere un furto o rende una testimonianza veridica, ma non perché vi è una pena, che, nella coscienza della persona intemerata, non è il motivo determinante.
Pensa che, se si vuole veramente instaurare una sana democrazia, e non solo sul piano politico, ma anche su quello dell'autogoverno locale (perché veramente la democrazia in Italia non si potrà mantenere se non si creeranno regimi saldi ed efficienti, di autogoverno locali) si debba aprire la via al nuovo principio dell'obbligatorietà del voto, inteso non come semplice dovere morale, ma come dovere giuridico.
Ritiene, quindi, che l'astensione dal voto, quando naturalmente non sia determinata da giustificati motivi, costituisca una infrazione da punire.
Per quanto riguarda la determinazione delle sanzioni da applicare, diverge dall'opinione espressa dal Consultore Piccioni e crede che, unitamente alle sanzioni che questi ha enunciato e che sono soltanto accessorie, di carattere civile o meglio amministrativo, dovrebbero stabilirsi sanzioni di carattere pecuniario, non troppo elevate, che potrebbero determinare reazioni, ma nemmeno troppo lievi rta poter essere trascurate.
Circa le difficoltà per la procedura cui si è accennato, osserva che si tratta di inconvementi che sono evitabili col sistema dei decreti penali.
Concreta il suo pensiero in tre articoli, che presenta al Presidente, che potranno essere esaminali se la Commissione sia d'avviso di stabilire il principio della obbligatorietà del voto
ART. 1.
L'esercizio del voto è obbligatorio
L'elettore che, senza giustificato motivo, si astiene dal voto è punito con l'ammenda non superiore a lire 5000
ART 2
In caso di recidiva, l'elettore, oltre alla pena pecuniaria aumentata ai sensi dell'articolo 99 Codice penale, soggiace alle seguenti sanzioni accessorie
a) perdita, per un periodo non superiore a cinque anni, della eleggibilità al Parlamento, a Consigli provinciali e comunali e a qualsiasi altra carica pubblica alla quale si acceda mediante elezioni,
b) esclusione, per un periodo non superiore ai cinque anni, dall'accesso a cariche od uffici, retributi o gratuiti, dello Stato o di altri enti ed istituti pubblici,
c) esclusione, per un periodo non superiore a cinque anni, dalla concessione di passaporti, di porto d'armi e di altre licenze o autorizzazioni di polizia
ART. 3
Nel termine di giorni 30 dalla votazione il Sindaco di ogni commune redige un elenco degli elettori che non hanno preso parte alla votazione e lo rimette al Pretore competente, assieme alle eventuali giustificazioni degli interessati
Il Pretore procede immediatamente con il rito del giudizio per decreto. Nel caso da condanna per una prima infrazione, nel decreto deve essere contenuto severo ammonimento a non commettere ulteriori astensione dal voto con il chiamo delle più gravi sanzioni previste per a recidivi nell'articolo 2
PETTI, anche a nome degli altri Consultori socialisti presenta il seguente ordine del giorno.
« La Commissione, ritenuto che l'esercizio dell'elettorato consista essenzialmente nell'esercizio di un diritto, che come tale non può essere reso obbligatorio, senza offendere la libertà individuale, ritenuto, d'altra parte, che il cittadino, il quale non intenda avvalersi di tale diritto, non può per tal fatto essere sottoposto ad alcuna sanzione, in quanto la rinunzia all'esercizio di un diritto non lede la collettività né viola norme di diritto positivo, ma riguarda soltanto, la coscienza dell'individuo che tale rinunzia attua, dichiara che, pur essendo desiderabile che tutti gli elettori vogliano considerare l'esercizio dell'elettorato come dovere civile e morale ad un tempo, tuttavia questo non può essere reso obbligatorio e tanto meno soggetto a sanzione, mentre è compito dei partati imprimere, con opportuna opera di propaganda, nella coscienza del popolo,
la necessità che nessuno si sottragga al dovere di concorrere col proprio voto alle elezioni politiche ed amministrative ».
AVANZINI MASSIMO dichiara che il suo pensiero diverge da quello del Consultore Bozzi. Si consideri l'elettorato come un diritto privato o come un diritto pubblico subiettivo, un diritto o una funzione, non si può negare ad un elettore la facoltà di astenersi