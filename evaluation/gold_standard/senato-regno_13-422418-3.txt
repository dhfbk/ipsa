e dal Bibliotecario il forziere dell'archivio della Reale Famiglia, vi si è deposto il registro prementovato insieme col verbale di consegna dell'altro registro nell'archivio di Stato.
Dopo di che si è di nuovo chiuso il forziere,
e ne vennero rispettivamente ritirate le chiavi
da coloro che le hanno in consegna, Presidente, Questore e Bibliotecario. E perchè risulti di quanto sopra, si è redatto il presente processo verbale, firmato dai prelodati signori Vice-Presidente, Questore, Bibliotecario e Direttore degli Uffici di Segreteria, il quale processo verbale verrà unito a quello della seduta pubblica del Senato, nella quale ne sarà data lettura.
Firmati:
MARCO TABARRIKI.
T. SPINOLA.
E. FRANCESCHI
A. CHIAVASSA.
PRESIDENTE. Acerbissimo dolore, mestissimo ufficio è cotesto: raccogliere negli archivi del Senato l'atto funereo che ogni di ci verrà rinnovando l'annuncio dell'essere stata (ahi come presto!) rapita all'ossequio, all'affetto degli Italiani la Principessa Maria Vittoria, l'Augusta Compagna dell' invitto Principe Amedeo Duca d'Aosta.
La Maestà del Re ha testificato il suo cordoglio, a Voi e agli eletti della Nazione, in cospetto dei rappresentanti di tutte le Potenze. del mondo civile. Il primo de'vostri accenti fu un accento unanime di profondo rammarico. Una Nazione sorella che, piena di meraviglia, nella eccelsa Donna ha veduto ogni più grande virtù di Sposa, di Madre, di Regina, non s'è indugiata (con voce vivamente commossa) a pregare pubblicamente per la requie e la gloria immortale dell'anima benedetta.
Signori: innanzi a tanto lutto, Voi certamente non mi chiedete parole: non potrei darvi a risposta se non le mie lagrime, irrefrenabili come le Vostre (Viva e generale sensazione). Confortiamoci nel pensiero che il nome di Maria Vittoria Duchessa d'Aosta sopravvive alla tomba, e cresce onore alla Reggia, all'Italia. (Vivissimi segni d'approvazione.)
Si darà ora lettura della lettera pervenita alla Presidenza dal Prefetto di Palazzo di S. M. il Re.
Il Senatore, Segretario, CASATI dà lettura della lettera seguente:
« Eccellenza,
« D'ordine di Sua Maestà il Re ho l'onore di partecipare all'Eccellenza Vostra, con preghiera d'informarne il Senato del Regno, che il giorno 5 del prossimo dicembre, alle ore 10 del mattino, si celebreranno nella Chiesa Metropolitana di Torino solenni funerali in memoria della compianta S. A. R. la Principessa Maria Vittoria Duchessa d' Aosta.
«Ho l'onore di rassegnare all'E. V. gli atti del mio distintissimo ossequio.
« Il Prefetto di Palazzo Gran Mastro di Cerimonie PANISSERA.>>
PRESIDENTE. Interrogo il Senato se intenda di
essere a queste solenni esequie rappresentato
da un'apposita Commissione.
Chi approva questa proposta, si alzi. (Approvato all'unanimità.)
Ora domando di quanti membri intende il Senato che debba essere composta la Commissione.
Senatore MONTEZEMOLO. Domando la parola.
PRESIDENTE. Ha la parola.
Senatore MONTEZEMOLO. Riportandomi alle usanze finora seguite, proporrei che fosse deferito alla Presidenza l'incarico di determinare il numero ed i nomi dei Senatori che devono comporre questa Commissione.
Voci. Si, si.
PRESIDENTE. Se non vi è difficoltà, la Presidenza propone che la Commissione sia composta del Presidente o di un Vice-Presidente,
d'un Questore e di cinque Senatori. Metto ai voti questa proposta.
Chi l'approva, si alzi.
(Approvato.)
Quanto ai cinque Senatori che dovranno far parte della Commissione, pregherei il Senato a permettere che se ne facesse l'estrazione a sorte.
Senatore DE FILIPPO. Domando la parola. 
PRESIDENTE. Ha la parola.
Senatore DE FILIPPO. Mi pare che nella proposta del Senatore Montezemolo fosse deferita all'onorevole Presidente anche la nomina dei cinque Senatori.