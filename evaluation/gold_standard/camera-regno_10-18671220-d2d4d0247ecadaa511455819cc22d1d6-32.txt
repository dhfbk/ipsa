cumenti, aggiungendo che a lui mancava l'animo di
leggerli...
PRESIDENTI. Questa non è questione d'ordine.
DI SAN DONATO... lasciando ad altri la volontà di
farlo.
Ebbene, signori, chi vuol leggere questi documenti
sapete chi è? La Camera e con essa il paese. Noi domandiamo
che questi documenti depositati con tanta
reticenza sul banco della Presidenza siano pubblicati
per le stampe, e che domattina facciano essi parta del
resoconto parlamentare; perchè, signori, è bene che il
paese sappia tutta la verità, e giudichi, certissimo
come sono, che se non saranno completi, vi sarà chi si
darà cura di farli completare.
La proposta poi dell' onorevole Rattazzi è una proposta
semplicissima, giustissima: essa potrà aver la
sua sede quando non vedrà la pubblicazione completa
di questi documenti. Signori, io prego la Camera di
ordinare la pubblicazione immediata di questi documenti
per moltissime ragioni; ne dirò una: noi in
Italia abbiamo avuto il dolore di vedere dei telegrammi
falsi. (Bene! a sinistra)
PRESIDENTE. I discorsi fin qui fatti mi convincono vieppiù
che non c'è ancora un concetto maturo e deciso dalla
maggioranza, riguardo ai provvedimenti da prendersi
relativamente a questi documenti. Ne è prova la divergenza
che si è manifestata in tutti gli oratori che
hanno presa la parola per fare uoa proposta in proposito.
Inoltre, tutte le proposte che vengono portate
al banco della Presidenza confermano quanto io ho
detto, non essere, cioè, questa questione da discutersi
con tanta precipitazione. Noi potremmo negli uffici
con calma... (Sì! a destra — No! a sinistra)
Io sono bene lontano dal volere fare una proposta
esplicita; è un consiglio...
Una voce a sinistra. Non vogliamo consigli!
PRESIDENTE. È un consiglio che emetto per prevenire
una decisione precipitata. (Rumori)
Del resto do lettura delle diverse proposte.
V'è una proposta già presentata da qualche giorno
dagli onorevoli deputati Crispí, Bertani e Oliva
Se ne dà lettura:
« La Camera ordina un'inchiesta:
« Sugli ultimi avvenimenti nelle provincia romane,
sugli atti preparatori! antecedentemente ai medesimi
avvenimenti;
« Sui lavori dei comitati dal 1861 in poi e sui sussidi
ch'essi ebbero dal Ministero dell'interno e dalla
prefettura di Napoli, compreso il tempo ne! quale il
cavaliere Peruzzi era ministro ed il marchese Gualterio
prefetto (Oh! oh! a destra — Viva approvasione
a sinistra)
« E passa all'ordine del giorno. »
Una voce a destra. Domando la parola.
PRESIDENTE. Non si tratta di discutere questa proposta
ora. Una seconda proposta venne ai banco della
Presidenza firmata dai deputati Cairoli, Bertani, La
Porta, Miceli, Catucci e Carcassi. Essa è così concepita:
« I sottoscritti propongono la nomina di una Commissione
d'inchiesta che riferisca domani sui documenti
presentati dal Ministero.
« Propongono pure che la Commissione sia composta
di sette membri scelti dall'onorevole presidente
della Camera immediatamente. » (Rumori)
DI SAN DONATO. E la mia proposta?
PRESIDENTE. Una alla volta. Ve n'è un'altra dell'onorevole Guerrieri:
« La Camera delibera che, mantenuti sotto suggello
i documenti presentati alla Presidenza dal Ministero,
sia convocata negli uffizi domani per prendere
quelle determinazioni che la gravità del caso e l'interesse
del paese e la difesa stessa dell'onorevole ex-presidente
del Consiglio potrebbero esigere. »
Altra proposta dell'onorevole Sirtori:
« La Camera delibera che dai suo presidente venga 
nominata una Commissione di 5 membri, incaricata di
esaminare i documenti deposti dal ministro sul tavolo
della Presidenza, e di riferirne alla Camera in comitato
segreto, onde sia deliberato se convenga pubblicarli. »
Altra proposta del deputato Dina:
« La Camera delibera che i documenti rìsguardanti
il Ministero precedente vengano depositati in una sala
j perchè i deputati ne possano prendere nozione, con
divieto di copiarli (Mormorio), rimandando alla prossima
seduta ogni risoluzione sui medesimi, e passa all'ordine
del giorno. »
Il deputato Ferrara propone: « che i documenti depositati
non si rendano ostensibili, se non previa deliberazione
della Camera sull'uso da farne. »
L'onorevole San Donato propone: «la pubblicazione
col mezzo della stampa di tutti i documenti presentati
dal ministro dell'interno. »
Ora io domando se la Camera crede che tutta queste
proposte possano essere discusse stasera?
Voci a sinistra. Sì! sì!
Voci a destra. No! no!
Altre voci. Domani!
LAZZARO. Domando la parola per un richiamo al regolamento.
VALERIO. Ho domandato la parola.
PRESIDENTE. La parola spetta prima al deputato Laszaro 
per un appello al regolamento.
VALERIO. Ma io ho domandato di parlare.
PRESIDENTE. Ella deve sapere che chi chiama facoltà
di parlare per un appello al regolamento deve avere
la precedenza.
VALERIO. Mi permetta di rispondere.
Voci. No! no! Non si puoi (Rumori vivissimi)
PRESIDENTE. Non ha la parola, non mi obblighi a
richiamarlo all' ordine.