taglia, ricorre per un sussidio. La ricorrente è vedova, in povero
stato, ha tre piccoli figli, ed è nel caso previsto dalla
legge che adottò le famiglie di coloro che morirono per la
patria.
La Commissione vi propone rinvio della petizione al signor
ministro di guerra e marina.
BAVA, ministro della guerra. Ha già ricorso al Ministero?
DEPRETIS, relatore. Non ha ricorso.
MAMELI, ministro dell' istruzione pubblica. Doveva ricorrere
prima al Ministero; se presso questo non si faceva
luogo, allora poteva rivolgersi alla Camera...
DEPRETIS, relatore. Parve troppo duro il respingere una
petizione di persona, la quale ha tanti titoli e tanto bisogno.
PRESIDENTE. La Commissione persiste nelle sue conclusioni?
Voci. Sì!
PRESIDENTE. Allora le metto ai voti.
(Le conclusioni sono adottate.)
DEPRETIS, relatore. Petizione 1273 di Lucia Merra, la
quale narra che, non avendo potuto finora ottenere la pensione
che per legge le spetta, ma solo qualche tenue gratificazione,
ricorre ora alla Camera per ottenere giustizia.
La Commissione, sulla considerazione che il Ministero sta
per presentare al Parlamento un progetto di legge sulle pensioni
militari e che dalle informazioni assunte è risultato che
pel passato si provvedeva secondo i casi e piuttosto a norma
delle consuetudini, che secondo le precise disposizioni della
legge, le quali sarebbero insufficienti, propone l'invio della
petizione al Ministero della guerra.
(La Camera approva.)
(Bertini vedova d'un militare compromesso nel 1821.)
DEPRETIS, relatore. Petizione 1326. Anna, vedova Bertini,
settuagenaria, chiede un aumento alla sua pensione;
essa ha perduto un'unica figlia che le era di sostegno, cosicché
si trova nel maggiore bisogno.
Quantunque non risulti che la ricorrente siasi rivolta
innanzi tutto al Ministero, la Commissione, avuto riguardo
alle speciali circostanze della petente, e sopratutto alla condizione
del marito, ultimamente defunto, e il quale fu compromesso
per delitti politici nel 1821, circostanza alla quale
la Camera ha sempre avuto speciale riguardo, la Commissione
ha creduto d'inviare la petizione al ministro della
guerra per gli opportuni provvedimenti.
BAVA, ministro della guerra. Lorsque un homme meurt
au service dans un fait de guerre la veuve n'a droit qu'à une
partie de la pension. Un homme qui se retire après trente
ans de service ne jouit, s'il est simple soldat, que d'une retraite
de 1 lik francs. Lajemme de celui dont il est question
a reçu 100 francs. Elle a déjà reçu plus que la loi n'accorde,
si son mari n'était que simple soldat.
DEPRETIS, relatore. Il motivo pel quale la Commissione
conchiuse che questa petizione fosse inviata al ministro di
guerra per gli opportuni provvedimenti si è, ripeto, la qualità
speciale della ricorrente, che è vedova settuagenaria e
povera di un militare compromesso nel 1821. Sappiamo che
per le vedove degl'impiegati di quell'epoca si è nominata una
Commissione apposita; non so se questa Commissione debba
occuparsi anche delle pensioni dovute alle vedove dei militari;
alla Commissione parve che queste meritassero un eguale
trattamento, vigendo le stesse ragioni di equità e di
umanità; epperciò, quantunque, dico, non risultasse che la
petente avesse prima ricorso al Ministero, credette tuttavia
che essa meritasse uno speciale riguardo e dovesse la petizione
mandarsi al ministro di guerra.
BAVA, ministro della guerra. Si son mari était mort au
champ de bataille, elle n'aurait pas droit à une somme plus
considérable que celle de 100 francs. Ainsi il ne faut pas être
surpris si le Ministère ne lui a pas accordé davantage.
MICHELINI G. B. Mi pare che sarebbe mestieri che la
Camera adottasse una regola in ordine alla trasmissione delle
diverse petizioni ai Ministeri, vale a dire, si avesse cura di
non trasmettere se non raramente quelle petizioni dalle
quali non apparisse che i petizionari abbiano prima ricorso
al Ministero. Se la Camera prendesse un'altra norma, noi saremmo
sopraccarichi di petizioni, la qual cosa già ora si verifica
in gran parte, poiché ad ogni tratto pervengono alla
Camera petizioni, le quali non hanno per iscopo il ben pubblico,
ma mirano soltanto ad un fine individuale, cioè ad ottener
pensioni, sussidi ed impieghi.
Un'altra considerazione che deve indurre la Camera a non
accettare coleste petizioni, cioè a passare all'ordine del giorno
sulle medesime, quando i petenti non hanno prima avuto ricorso
ai dicasteri, ai quali avrebbero dovuto rivolgersi, si è
che i ministri, venendo alla Camera, saprebbero dirci se siano
veri e fondati i fatti dai petenti esposti. Laddove, se la Camera
si occupa di siffatte petizioni prima che i petenti abbiano percorsa
quella via alla quale dianzi accennava, i ministri ignorano
se i petenti siano o no da ragione assistiti nelle loro
domande, e conseguentemente non possono confutar le erronee
allegazioni che per avventura nelle petizioni si contengono.
Per tali motivi, quand'anche siano vero le ragioni esposte
nella petizione di cui si tratta, tuttoché cosiffatta petizione
si meriti un particolare riguardo, nulladimeno, per la ragione
che il petente non ha ricorso al Ministero di guerra, io propongo
l'ordine del giorno.
COLLA. Io sorgo per combattere l'ordine del giorno, non
tanto per ispeciali considerazioni della petizione, ma perchè
non si stabilisca un precedente che venga a ledere il diritto
di petizione proclamato dallo Statuto.
Io non vedo assolutamente perchè si debba assoggettare un
individuo ad aver ricorso al Ministero prima che il medesimo
possa esercitare il diritto che gli compete di ricorrere
alla Camera.
La Commissione delle petizioni è stabilita espressamente
per occuparsi dei fatti che dai ricorrenti vengono esposti,
onde proporre i modi di provvedere nell'interesse dei medesimi
in caso di denegata giustizia.
Di più, occorrendo spesse fiate di discutere sulle petizioni
che vengono riferite, dalla discussione potrebbe derivare una
norma ed un complemento di prova.
Mi oppongo pertanto a che si restringa menomamente o si
leda in alcuna guisa il diritto di petizione, e conseguentemente
voto per le conclusioni del signor relatore.
MICHELINI G. B. Noi non abbiamo una legge sulle petizioni,
è un desiderio che bisognerà soddisfare al più presto;
la moltitudine stessa delle petizioni che vengono continuamente
alla Camera dimostra quanto sii necessaria una legge
a tal riguardo. Ma frattanto, non avendo ancora questa legge,
abbiamo tuttavia alcune norme, secondo le quali possiamo regolarci.
Ecco, secondo, me, una delle norme. Qual è il fine del diritto
di petizione? Si è primieramente che tutti possano suggerire
ai rappresentanti della nazione quei miglioramenti che
credono opportuni. In secondo luogo il diritto di petizione è
una guarentigia contro le prepotenze delle autorità costituite.