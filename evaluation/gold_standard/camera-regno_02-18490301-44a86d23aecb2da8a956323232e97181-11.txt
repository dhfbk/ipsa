o re, o popoli, o potenze mediatrici, credo che la mia aggiunta
non possa produrre quella cattiva impressione che con
tanta previdenza fu accennata dal nostro onorevole collega il
signor Rosellini; quindi il suo ragionamento manca affatto di
fondamento.
CABELLA. Non è certo per dimenticanza che la Commissione
tralasciò nel progetto d'indirizzo di parlare di Sicilia e
di Napoli, ma sì per la difficoltà in cui si trovava di parlarne
in modo conveniente.
Di Napoli ella non poteva certo parlare se non con parole
che non si potevano dire in un indirizzo.
Quanto alle simpatie per la Sicilia, non era dubbio che la
Commissione, interpretando le simpatie della Camera, le dovesse
accennare; ma se ella parlava di Sicilia, veniva anche
a parlare di Napoli, e conveniva nominare tutti i popoli italiani.
Egli è per questo che la Commissione ha creduto di parlare
solamente in genere nel paragrafo sesto di tutti i popoli italiani,
confidando che il Governo volesse promuovere l'unione
dei popoli italiani senza far torto agli interessi delle diverse
Provincie.
Ecco il motivo per cui si osservò il silenzio riguardo a Napoli
ed alla Sicilia, come pure si osservò riguardo alle altre
Provincie italiane.
Quanto alla Svizzera, di cui il signor Lanza desiderava far
menzione nell'indirizzo, fu tal cosa discussa in seno alla Commissione,
e si credette di doverne lacere, poiché, se il Governo
della Svizzera non pare molto amico a noi, amica d'altronde
è a noi per certo la nazione.
Quindi noi non dovevamo mostrarci poco benevoli al Governo
per non irritare la suscettibilità della nazione, e non
potevamo parlare di relazioni affettuose colla nazione, perchè
il Governo ci si mostra poco amico.
Abbiamo dunque deliberato di tacere della Svizzera.
MELLANA. Alle ragioni addotte dall'onorevole Cabella a
spiegazione dei motivi pe'quali la Commissione non può accettare
il proposto articolo, aggiungo che nella costituzione
di Sicilia avvi un articolo col quale è dichiarato che essa non
ricadrà più mai sotto l'infranto scettro di colui che ha bombardate
le sue città. Ora noi non possiamo neppure fare voti
che paiano ledere quel solenne giuramento. (Bravo! bravo!)
LANZA. Io non entro niente affatto nella natura di questo
accordo, cioè se debba avere per base la riunione dei due regni
sotto la stessa corona e costituzione; io non intendo alludere
che ad un accordo che potrebbe stabilirsi tra le Due Sicilie,
come esiste tra la Francia e l'Inghilterra, o tra la Germania
ed altre potenze. Noi dobbiamo solo desiderare che
la pace si faccia presto tra quei due popoli italiani, e quelle
armi che servono a scannare i fratelli si dirigano contro gli
Austriaci.
IL PRESIDENTE. Pongo ai voti l'aggiunta proposta dal
deputato Lanza.
(Non è adottata.)
SPALLA. Signori, non dirò che poche parole per dichiarare
la ragione principale...
IL PRESIDENTE. Mi perdoni, non ha presentato degli emendamenti,
io non posso accordarle la parola...
Voci. Ai voti! ai voti!
SPALLA. Appoggio appunto gli emendamenti fatti. (Bisbiglio)
IL PRESIDENTE. Gli emendamenti fatti sono morti, non
si possono far risuscitare.
SPALLI. Mi sia lecito di esprimere alcune mie ragioni...
Voci. Ai Voti! La chiusura!
IL PRESIDENTE. La Camera dimandando la chiusura
della discussione, non posso far a meno di metterla ai voti.
Metterò ai voti l'articolo come è stato emendato.
(La Camera approva.)
Passeremo alla discussione del paragrafo 7, il quale dice:
« Nel conquisto della nostra indipendenza saremo secondati
dalle simpatie delle nazioni civili. Il Governo s'adoprerà di
stringere più intimi legami con quelle che sono ordinate a libertà,
e specialmente colle due grandi potenze che già ci
hanno dato prove di amicizia e di affetto. »
Su questo paragrafo sono stati fatti varii emendamenti: uno
del deputato Pansoya, il quale dice: sopprimo il concetto:
che già ci hanno dato prove di amicizia e di affetto; l'altro è
del deputato Caminale. Chiederò prima se qualche deputato voglia
parlare sull'articolo in generale, se no, passeremo alla
discussione degli emendamenti. Il più lontano parmi quello
del deputato Pansoya, cui invito a svolgere il suo emendamento.
PANSOYA. Signori, un bel tacere non si può scrivere. Io
vado cercando queste prove di simpatia delle potenze di cui
si parla in questo paragrafo, e non le trovo; trovo parole, e
belle parole, e sempre belle parole, ma pochi o nessun fatto;
dunque io desidero di essere rispettoso alle due grandi potenze,
ma non vorrei essere adulatore. (Adesione)
IL PRESIDENTE. Domando se questo emendamento viene
appoggiato.
(È appoggiato.)
La discussione verte sul medesimo.
ROSELLINI. Mi pare che il paragrafo rimarrebbe tronco.
Son d'avviso che sarebbe meglio si guardasse di acconciarlo
in qualche modo, specialmente riguardo alle grandi potenze
cui accenna, che non sono specificate.
PANSOYA. Avendo già detto le due grandi potenze, naturalmente
s'intende la Francia e l'Inghilterra.
IL PRESIDENTE. Domando perdono, ma fa d'uopo che
sieno specificate, perchè potrebbe anche intendersi la Russia
od altra.
BERTRAND. Si aggiunga la parola mediatrici.
PANSOYA acconsente.
IL PRESIDENTE. Il nuovo emendamento del deputato
Pansoya sarebbe dunque di mettere « colle grandi potenze
mediatrici. »
BROFFERIO. Secondando il pensiero del deputato Pansoya,
e volendo accennare non a quello che è, ma a quello
che avrebbe dovuto essere, la Camera potrebbe esprimersi
così: « e specialmente colle potenze che già ci avessero date
prove di amicizia e di affetto. » (Bene! bene! — Si ride)
PANSOYA. Quanto a me acconsento anche a questo, perchè
il fatto sta che io non voglio adulare.
CADORNA, ministro dell'istruzione pubblica. Il Governo
appoggia, ad esclusione di tutti gli emendamenti che sono
stati proposti, la redazione della Commissione, che crede più
conveniente per ogni rispetto. In essa non si contiene veruna
adulazione, poiché non si debbono giudicare le intenzioni
dall'esito. Io confido che la Camera, massime nelle attuali circostanze,
vorrà pur essa col suo voto appoggiare la redazione
della Commissione.
IL PRESIDENTE. Il deputato Pansoya ritira il suo emendamento.
BROFFERIO. Rimane l'emendamento da me proposto.
IL PRESIDENTE. Ha la parola per ¡svilupparlo.
BROFFERIO. Non farò un discorso, dirò solamente due
parole.
Quali prove di amicizia e di affetto ci hanno date la Francia