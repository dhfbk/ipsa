tezione civile; alla attenuazione dei vincoli
di residenza dei lavoratori attraverso
l'attuazione dei processi di mobilità
nonché la riqualificazione professionale dei
lavoratori interessati; al blocco della immissione
di nuovi addetti, limitando le
assunzioni a tempo determinato ai lavoratori
che nel 1980 abbiano prestato lavoro
presso gli enti e consorzi, operanti
nel settore, per almeno 51 giorni nell'anno.
Infatti, gli interventi finanziari degli
articoli da 1 a 4 del decreto-legge sono
finalizzati ad obiettivi ben delimitati e
definiti per un programma ponte per il
1981, dal quale deriverà il citato piano
pluriennale.
Dopo aver illustrato il contenuto dei
singoli articoli del decreto-legge, osserva
che il Governo ha voluto assumere, in
assolvimento al suo specifico ruolo di sostenitore
di sviluppo del Mezzogiorno, il
compito di dare corso a infrastrutture e
strutture idonee a creare un più avanzato
sviluppo produttivo intersettoriale
nella Calabria individuando, tra l'altro,
zone caratterizzate dal permanere di gravi
situazioni di sottoccupazione e di disoccupazione
e bisognose di nuove iniziative
produttive.
A questo riguardo giova rammentare
che il CIPE sin dal 1971 autorizzò alcuni
insediamenti industriali quali il Centro siderurgico;
la SIR, l'EFIM ed altri impianti
di piccole e medie dimensioni, con una
previsione di circa 15.000 unità lavorative
occupate. Nel prosieguo del tempo il Governo
ha dovuto prendere atto, per le note
difficoltà internazionali nel settore della
produzione di acciaio, della impossibilità
di realizzare il V Centro siderurgico.
Prende l'avvio, a questo punto - 1977 -
tutta una serie di azioni per proporre
ipotesi insediative alternative ed il Governo,
nell'aprire la cosiddetta « vertenza Calabria »
ha voluto operare, con le forze
politiche e sociali della regione, scelte
qualitative ed iniziative idonee ad agire
da volano rispetto ad altre attività imprenditoriali.
In questo quadro sono stati individuati
i seguenti impianti sostitutivi:
FINSIDER, tramite la società « Laminatoi
di Calabria » per la produzione di laminati
a freddo nell'area di Gioia Tauro;
FINMECCANICA, con la società « Componentistica
Meridionale », SPIGA-SUD e V.
M. Sud, tre impianti nel settore della meccanica
automobilistica da realizzare lungo
la fascia jonica; EFIM, attraverso la società
OTOMELARA, per la produzione di
mezzi di difesa nell'area di Gioia Tauro.
Infatti l'articolo 5 prevede che l'EFIM
possa disporre per il periodo 1981-1983 di
un conferimento aggiuntivo di 50 miliardi
per realizzare iniziative sostitutive nell'ambito
del gruppo. Resta inteso che lo
stanziamento di 170 miliardi rappresenta
un'anticipazione di mezzi finanziari che saranno
restituiti dal tesoro alla Cassa per
il mezzogiorno con le procedure previste
dalla vigente legge finanziaria.
Propone pertanto che la Commissione
esprima parere favorevole sul disegno di
legge di conversione in esame.
Il Presidente SULLO, associandosi alla
proposta di parere favorevole formulata
dal relatore, intende comunque rivolgere
al Governo una particolare raccomandazione
affinché si preoccupi di assicurare l'effettiva
attuazione dell'articolo 2, anche in
considerazione del fatto che la regione
Calabria è quella che ha accumulato il
più alto livello di residui passivi. Osserva,
poi, che, ancora una volta, su un tema
di fondo come la difesa del suolo si interviene
con provvedimenti settoriali che
hanno fini prettamente occupazionali, mentre
da tre legislature non si riesce a
varare il provvedimento organico in materia.
Il deputato PAZZAGLIA dichiara che
non voterà a favore di un Provvedimento
che rappresenta un'ultima conseguenza di
una scelta sbagliata, quella di attribuire
alle regioni competenze su materie come
la difesa del suolo e la tutela del patrimonio
forestale, che non possono essere
regolate in un ambito regionale. Il provvedimento,
tuttavia, ha finalità prevalentemente
occupazionali, ma anche sotto questo
profilo gli stanziamenti che esso reca
non appaiono sufficienti rispetto alle esigenze
della regione: non potrà pertanto
risolvere i problemi della Calabria per la