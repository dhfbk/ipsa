vere che qui adempio; credo che ciascuno di noi,
anche a costo di odii, anche a costo di ire di
qualsiasi specie, deve compiere francamente il
proprio dovere. Io credo che ciascuno di noi
debba dire seriamente al Governo: se queste istituzioni,
che hanno perturbato il credito italiano
durante un periodo qualsiasi, si presenteranno a
voi per chiedere concessioni che furono sancite
dal Governo e dal Parlamento italiano, dovete
respingerle. " (Bene!)
"Perchè ognuno di noi, finchè qui resta deve
fare il proprio dovere in nome della moralità, in
nome del credito pubblico, con la ferma persuasione
che il giorno in cui avremo restaurato la
abilità e la serietà delle nostre istituzioni di credito,
potremo francamente guardare in fronte
all'Europa, ed essere sicuri che il credito italiano
sarà assiso su quelle basi granitiche, che
sono nel nostro comune desiderio. (Vive approvazioni)"
Ma queste eloquenti parole, giustamente approvate
dalla Camera, le ha ascoltate il Governo?
Si può oggi assicurare che codesti istituti così
qualificati dall'onorevole collega Ferraris, in mezzo
alle approvazioni della grande maggioranza della
Camera, non facciano parte della combinazione del
credito fondiario?
Purtroppo io credo che no. Dopo l'onorevole
Ferraris, ebbi io l'onore di parlare, e mi permisi
di chiedere, senza perifrasi, se gli stabilimenti
del Credito mobiliare, della Banca generale
e del Credito immobiliare facessero o no parte
della combinazione del credito fondiario, dopo
aver dimostrato che le azioni di codeste banche,
che già avevano perduto fino a 600 e 700 lire
per ciascuno dei corsi di appena due anni avanti
e che tutto accennava che tendessero a corsi ancora
più bassi, erano alzate in pochi giorni, dall'aprile
al maggio 1890, e, quando si acquistò la
certezza che il Governo presentava alla Camera
questo infelice disegno di legge, erano rialzate
dico quale di 100, quale di 150 lire. Tatti dicevano,
è impossibile il negarlo, che runica ragione
del rialzo era la partecipazione di questo istituto
al nuovo grande stabilimento dei credito fondiario.
A questa mia domanda, che mi pareva ben
legittima soprattutto dopo gli applausi con cui
la Camera aveva accolte .le parole del collega
Ferraris, l'onorevole relatore della Commissione,
cerio col buon assenso dei Governo, mi rispondeva 
che nessuno degli stabilimenti, cui io aveva
alluso o meglio nominato, avrebbe potuto partecipare
al nuovo istituto, ne influire direttamente
od indirettamente in questo campo a detrimento
delle operazioni dei mutui fondiari,
" Che se vi hanno ancora (aggiungeva l'onorevole
relatore), dopo tutta la dolorosa esperienza
del passato, degli azionisti così ingenui di lasciarsi
abbindolare da sindacati di tanta malafede
da valersi dell'ignoranza del pubblico e d'interpretare
la nostra discussione, che dovrebbe essere
ed è affatto serena e ristretta all'interesse generale,
per fare alzare artificialmente il valore di
alcuni titoli, noi qui dobbiamo col tenore stesso
della legge e delle sue precisa disposizioni porli in
guardia e prevenirli che erroneamente ed a tutto
loro danno saranno coteste spogliazioni e che il
nostro disegno di legge rimuove e respinge da se
tutti gli speculatori di cattiva fede. (Benissimo!) „
Parole d'oro che dovevano far credere che il
Governo nulla veramente avesse a che fare con
cotesti stabilimenti di speculazione, i quali potevano 
andare per la loro strada, ma non potevano
mai esigere che a carico degli interessi maggiori
del paese si porgesse modo di riparare ai loro
traviamenti.
Io, dopo queste dichiarazioni, così nette del relatore
della legge, che ebbe una parte così cospicua
nella discussione della legge stessa, che parlò
così spesso a nome del Governo e nel silenzio del
Governo stesso, rimasi, dico il vero, pel momento
completamento rassicurato non potendo credere
che il Governo disdicesse col fatto quello che a
suo nome si assicurava qui dentro alla Camera.
Ma pur troppo ciò che oggi avviene mi dà il
diritto di ritenere che quelle parole non hanno seguito
i fatti; e anzi quelle parole sono state disdette,
nel modo il più incredibile, dai fatti.
Pochi giorno dopo la promulgazione della legge,
cominciarono infatti (come ho accennato) i giornali
a narrare le pratiche dei direttori degli stabilimenti
suaccennati coi banchieri esteri per dar
vita al nuovo istituto: cominciarono e proseguirono
fino agli ultimi momenti le storie dei negoziati
degli accordi, dei dissensi fra un istituto e
l'altro, così nostrali, come stranieri.
Ed, in mezzo a tutto questo, oscillazioni e movimenti
dei mercati, che fondavansi esclusivamente,
sulla esecuzione o non esecuzione della
legge, e che dettero luogo ai più legittimi sospetti.
Io, quindi, ora, senza volermi troppo dilungare
su un argomento così delicato e doloroso mi credo
in dovere di domandare agii onorevoli ministri
se essi credono conveniente che gli stabilimenti,
di speculazione sopraindicati, le cui azioni hanno
sofferto in questi ultimi tre anni un progressivo