<?xml
version="1.0" ?>
<document>
consentiranno meco che questa è una teoria
giuridica proprio... da veterinario! (Si ride).
Non basta ancora. Voi sapete che a costituire
la punibilità dell'eccitamento all'odio
di classe, non basta l'eccitamento per sè
stesso, ma il Codice esige in modo espresso
anche il pericolo imminente della pubblica
tranquillità. Su questo proposito la legge,
chiara per sè stessa, è anche più chiarita,
se occorresse, dalla dotta relazione onde l'onorevole
presidente del Consiglio dei ministri
ha corredato il Codice penale. Orbene: il procuratore
del Re di Verona sapete come e dove
trova l'estremo del pericolo per la pubblica
tranquillità? Non lo cerca già, come dovrebbe,
nelle estrinseche circostanze dell' ambiente
o del momento, ma, innanzitutto, nella « vivacità
della forma. » Il che, come bene intendete,
equivale a sopprimere la necessità,
che il Codice sancisce, del concorso di cotesto
estremo del pericolo obiettivo, perchè, se non
ci fosse la vivacità della forma, evidentemente
non ci sarebbe nemmeno, nello scritto incriminato,
alcun eccitamento all'odio. Non solo, ma
altra ragione del pericolo era, secondo il richiedente,
il « momento luttuoso che si attraversava.
» In altre parole, poiché il pubblico
piangeva e s'indignava per la uccisione
del Re, era quello un momento eccellente
per fare la rivoluzione.
Tutto ciò è semplicemente assurdo; sicché,
ripeto e concludo, non per difendere
Tizio piuttosto che Caio (nè io terrei altro
discorso se consimile accusa fosse diretta
contro un avversario politico) ma per il rispetto
che la Camera deve a sè stessa e per
ammonire certi magistrati, affinchè, almeno
quando mandano a noi i loro documenti, si
ricordino un po' più del dovere di rispettare
la logica elementare della giustizia, ho fiducia
che la Camera accoglierà le conclusioni
dell'onorevole Brunialti e non autorizzerà
la procedura contro l'onorevole Todeschini.
(Approvazioni all'estrema sinistra).
<speech speaker="http://dati.camera.it/ocd/persona.rdf/pr4284" is_president="true">
Presidente. Ha facoltà di parlare l'onorevole
De Novellis, relatore.</speech>
<speech speaker="http://dati.camera.it/ocd/persona.rdf/pr1816" is_president="false">
De Novellis, relatore. La maggioranza della
vostra Commissione, in conformità della giurisprudenza
prevalente nella Camera, fu di avviso
di non dovere entrare nel merito dell'accusa,
perchè la Camera non può usurpare le funzioni 
del potere giudiziario, e il Parlamento
non può mutarsi in tribunale.
A tutela però delle guarentigie statutarie,
la Camera ha il dovere di esaminare se l'accusa
fosse stata mossa da indebite ingerenze,
o a scopo di limitare la libertà del deputato
o l'esercizio delle sue funzioni. Esaminati
spassionatamente gli atti dell'accusa, non possiamo
ammettere che la domanda a procedere
in giudizio contro il deputato Todeschini sia
stata informata a questi criteri.
Gli onorevoli Brunialti e Turati hanno
voluto entrare nel merito dell'accusa ma noi
non li seguiamo su questo terreno, perchè
è in altra sede che il dibattito deve farsi.
Noi ci auguriamo di tutto cuore che la
magistratura possa assolvere l'onorevole Todeschini,
ma ciò spetta alla magistratura,
non già a noi, e l'assoluzione sarà più bella
e più sodisfacente per lui e pel nostro prestigio.</speech>
<speech speaker="http://dati.camera.it/ocd/persona.rdf/pr4421" is_president="false">
Zanardelli, presidente del Consiglio. Il Governo
dichiara di astenersi dalla votazione.</speech>
<speech speaker="http://dati.camera.it/ocd/persona.rdf/pr4284" is_president="true">
Presidente. Metterò a partito le conclusioni
delia Commissione la quale propone di accordare
l'autorizzazione a procedere in giudizio
contro il deputato Filippo Mario Todeschini.
Coloro che intendono approvare la proposta
della Giunta sono pregati di alzarsi.
(Segue la votazione).
Si procederà alla controprova.
(Segue prova e controprova).
Essendo incerto l'esito della votazione, procederemo
alla votazione per divisione.
Tutti coloro i quali approvano le conclusioni
della Commissione siedano a destra,
coloro che non le approvano siedano a sinistra.
(Segue la votazione per divisione).
La Camera non approva le conclusioni
della Commissione. (Oooooh! a destra - Approvazioni
a sinistra).
Viene ora la domanda di autorizzazione
a procedere in giudizio contro il deputato
Falletti Paolo. La Commissione propone alla
Camera di non accordare l'autorizzazione
richiesta.
Metto a partito le conclusioni della Commissione.
(L'autorizzazione non è conceduta).</speech>
</document>