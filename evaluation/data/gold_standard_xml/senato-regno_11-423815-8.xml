<?xml
version="1.0" ?>
<document>
minciato ad acquistare questo diritto, perché vi erano poi ancora quarant'anni a favore degli eredi. Invece questa legge stabilisce ora per tutti, il diritto fisso di ottant'anni; ma noi non facciamo incominciare questo periodo da un punto diverso di quello, da cui si è partiti per le opere già pubblicate; quindi come vede l'onorevole Senatore Panattoni, la durata parte sempre dal momento in cui, secondo la legge del 1865, questo diritto ha avuto principio.
<speech speaker="http://dati.camera.it/ocd/persona.rdf/pr222" is_president="true">
PRESIDENTE. L'onorevole Senatore Panattoni si tiene pago delle spiegazioni date dall'Ufficio Centrale ?
</speech><speech speaker="http://dati.camera.it/ocd/persona.rdf/pr3396" is_president="false">
Senatore PANATTONI. Mi tengo pago, perché appunto è venuto ad emergere ciò che io desiderava fosse ben chiarito. Senatore GALLOTTI. Domando la parola.
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE. Ha la parola il Senatore Gallotti.
</speech><speech speaker="http://dati.camera.it/ocd/persona.rdf/pr11823" is_president="false">
Senatore GALLOTTI. Vorrei enunciare questa questione:
Se mai l'autore di un'opera d'ingegno avesse venduto la sua opera, ciò che accade per la nuova legge, va a favore di colui che ha venduto o a favore di colui che ha comprato? Credo anzi senza dubbio che la Commissione
avrà esaminato questa questione e certamente la risposta che darà, potrà essere utile pel tempo avvenire.
</speech><speech speaker="http://dati.camera.it/ocd/persona.rdf/pr298" is_president="true">
Senatore ASTENGO, Relatore. Domando la parola.
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE: Ha la parola.
</speech><speech speaker="http://dati.camera.it/ocd/persona.rdf/pr298" is_president="false">
Senatore ASTENGO, Relatore. Naturalmente colui che vende un diritto, non cambia la natura di questo diritto. Esso passa all'acquisitore tal quale l'aveva colui che l'ha venduto; salvo che nel contratto di vendita fossero messe delle restrizioni. Su questo punto noi non possiamo entrare; ma di regola, colui che ha venduto il suo diritto ha venduto tutte le ragioni che erano annesse al medesimo, e il vantaggio che può dare la nuova legge all'esercizio di questo diritto passa naturalmente all'acquisitore del diritto stesso.
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE. L'onorevole Senatore Gallotti non
ha altre osservazioni a fare? 
</speech><speech speaker="http://dati.camera.it/ocd/persona.rdf/pr11823" is_president="false">
Senatore GALLOTTI. No signore.
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE. Rileggo l'articolo 5 colle modificazioni proposte dall' onorevole Ministro, d'accordo coll'Ufficio Centrale.
« Art. 5. La presente legge è applicabile eziandio alle opere sceniche che furono pubblicate,
rappresentate od eseguite prima della sua entrata in vigore. Però per le opere riguardo alle quali non sia ancora trascorso il termine utile fissato dall'art. 25 della legge 25 giugno 1865, num. 2337, il termine stabilito dall'art. 2 della presente legge decorrerà dal giorno della sua entrata in vigore.
» Saranno invece regolati intieramente dalla legge anteriore i diritti acquisiti precedentemente, se quelli che ne godono, nel termine perentorio di tre mesi, da che andrà in esecuzione la presente legge, faranno dichiarazione esplicita, nelle forme prescritte dall'articolo 20 della legge 25 giugno 1865, N. 2337, di preferire l'applicazione per intero di detta legge anteriore. »
Non essendoci altre osservazioni, lo pongo ai voti.
Chi lo approva, sorga. (Approvato.)
Si procederà più tardi allo squittinio segreto, su questo progetto di legge.
Seguito della discussione del progetto di legge per un nuovo Codice sanitario.
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE. Ora si riprenderà la discussione sul progetto di legge pel Codice sanitario. Ricordo al Senato che la discussione si è
arrestata all'articolo 58. Capo V.: « Esercizio delle farmacie. »
</speech><speech speaker="http://dati.camera.it/ocd/persona.rdf/pr11305" is_president="false">
Senatore CIPRIANI. Domando la parola.
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE. Ha la parola.
</speech><speech speaker="http://dati.camera.it/ocd/persona.rdf/pr11305" is_president="false">
Senatore CIPRIANI. Credo che debba esser nato un equivoco, inquantochè fin da stamattina l'onorevole Relatore...
(L'onorevole Relatore Burci prende posto al banco della Commissione.)
... Credevo, dico, che l'onorevole Relatore si fosse persuaso che, per oggi, la discussione intorno al Codice, dovesse esser sospesa.
Essendo ora egli presente non ho altro a dire. 
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE. Sono inscritti per parlare su questo articolo dapprima il Senatore Burci Relatore, quindi il Senatore Bo, Regio Commissario. Lascio a loro stessi lo scegliere chi debba aver la parola per il primo.
</speech><speech speaker="http://dati.camera.it/ocd/persona.rdf/pr9818" is_president="false">
Senatore LAUZI. Domando la parola per fare una dichiarazione sulla mia proposta, che è appunto il tema della discussione.
</speech><speech speaker="http://dati.camera.it/ocd/persona.rdf/pr222" is_president="true">
PRESIDENTE Il Senatore Lauzi ha la parola
per una dichiarazione.
</speech></document>