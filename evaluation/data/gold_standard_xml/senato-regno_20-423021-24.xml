<?xml
version="1.0" ?>
<document>
nuovo personale le difficoltà che si oppongono alla riforma stessa.
Approvando il nuovo organico del Ministero, nulla si pregiudica e si compromette. Anzitutto data la eventuale fusione degli archivi notarili cogli archivi di Stato, solo gl'impiegati del Ministero addetti agli archivi notarili dovrebbero seguire l'istituzione nel suo passaggio, ma si tratta di pochissimi impiegati, la cui mancanza non diminuirà la estesa competenza della divisione del notariato al Ministero di grazia e giustizia.
Infatti la divisione del notariato dovrà occuparsi delle leggi e regolamenti del notariato, delle questioni ed affari concernenti l'applicazione delle dette leggi e regolamenti; delle circoscrizioni notarili, del personale dei notari, dei Consigli notarili, ecc. È impossibile che per questa vastissima materia non vi sia al Ministero un organo amministrativo che vi soprintenda colla necessaria competenza.
La creazione di questo organismo amministrativo, la divisione nuova del notariato, non compromette menonamente le soluzioni vagheggiate per gli archivi notarili. Certo mentre le leggi si studiano, si preparano, si maturano, l'amministrazione non deve fermarsi, i controlli che si istituiscono produrranno i loro risultati benefici, la riforma amministrativa renderà più facili le soluzioni legislative.
E quanto alle somme occorrenti alla riforma degli archivi, le cifro in atti depositate nelle casse dello Stato, e i sopravanzi che continueranno a depositarsi, lasciano margine più che sufficiente.
E se ciò è, perchè vorranno l'onorevole senatore Tajani e gli altri onorevoli senatori che hanno parlato su questo tema, insistere sul loro ordine del giorno?
Dopo le dichiarazioni che ho avuto l'onore di fare, a nome anche del presidente del Consiglio, che me ne ha dato formale incarico, la sospensiva, che equivale per noi ad una vera e propria proposta di rigetto del capitolo 1 e del bilancio, impedisce l'attuazione di riforme per noi urgenti senza giovare alle altre che si vogliono assicurare coi fondi degli archivi notarili.
Se gl'intendimenti ai quali gli onor. Tajani e i suoi colleghi si sono ispirati, sono appunto
quelli di evitare un pregiudizio alla riforma degli archivi di Stato, essi possono serenamente prendere atto delle dichiarazioni del Governo, e ritirare la loro proposta. Se no, giudicherà il Senato. "
Il Governo proponendovi di votare il nuovo ordinamento amministrativo del Ministero di grazia e giustizia ha creduto di compiere un dovere. Esso confida nella approvazione del Senato, perchè si tratta di dare ordine e assetto a servizi di alto e vitale interesse per il paese intiero. (Approvazioni).
<speech speaker="http://dati.camera.it/ocd/persona.rdf/pr3980" is_president="true">
PRESIDENTE. Ha facoltà di parlare il relatore.
</speech><speech speaker="http://dati.camera.it/ocd/persona.rdf/pr4171" is_president="false">
TAJANI, relatore. Io non mi sento di avere l'autorità di pronunziarmi intorno ai subemendamenti presentati al Senato.
La Commissione del bilancio, come l'onorevole presidente sa, è un'ombra, stamane io non poteva mica chiedere che si rinviasse la discussione dello stato di previsione del Ministero di grazia e giustizia, e, stretto da questa necessità, ho potuto domandare, ad uno ad uno, a quei componenti la Commissione del bilancio che mi è stato dato d' incontrare, e di averne l'adesione, ma oggi, a discussione già inoltrata, essendosi presentate altre proposte, come quella del senatore Serena, ed essendo stata presentata dall'onorevole guardasigilli domanda di modificazione o ritiro degli ordini del giorno che stanno nella relazione scritta, io non avrei l'autorità di dare un parere qualsiasi senza che la Commissione non mi abbia dato un mandato apposito su tale argomento.
Siccome la Commissione è invitata alle tre pomeridiane di domani a riunirsi per decidersi sulla crisi, cosi dimani, a seconda delle decisioni che saranno prese, se una Commissione del bilancio riviverà, io potrò dalla medesima ottenere i poteri che sono necessari.
Il Senato ed il nostro presidente vedranno se è necessario, anche per l'ora avanzata, rinviare a lunedì il seguito della presente discussione.
</speech><speech speaker="http://dati.camera.it/ocd/persona.rdf/pr3980" is_president="true">
PRESIDENTE. Stante l'ora molto avanzata credo che il Senato vorrà rinviare a lunedì il seguito della discussione.
Voci. Si, si.
</speech><speech speaker="http://dati.camera.it/ocd/persona.rdf/pr3980" is_president="true">
PRESIDENTE. Allora resta cosi stabilito. Leggo dunque l'ordine del giorno per lunedì 16 corrente alle ore 15:
</speech></document>