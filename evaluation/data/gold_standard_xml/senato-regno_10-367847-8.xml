<?xml
version="1.0" ?>
<document>
mato nel seno della Commissione d'inchieste per il corso forzoso, lo aveva nettamente formulato come una ottima via da seguire.
Me, Signori Senatori, è meglio a siffatte cose rispondere con indifferenza: torniamo al nostro argomento. lo trovo che nel programma finanziario del Ministero havvi un'altra lacuna: ci manca qualche proposta pel riordinamento della fondiaria. Eppure, o Signori, non sono ignoti certamente all'onorevole Ministro, i disordini, le sperequazioni, che nascono in certe parti del Regno e segnatamente in Piemonte. lo non entrerò in svolgimenti su questo proposito, ma non posso nascondere di esser molto sorpreso che essendovi state gravi e giuste lagnanze, nulla si sia disposto in proposito, e si faccia un progetto di ordinamenti finanziari senza parlarne nemmeno. Ma io ho abusato già troppa della sofferenza del Senato, e vengo subito a dire due parole dei provvediment proposti.
Taluni di questi provvedimenti io li trovo ottimi. La legge che riguarda l'arsenale di Venezia, quella sull'abolizione delle franchigie doganali del porto di Venezia, quella sul bacino di carenaggio di Ancona, quella sull'abolizione delle Direzioni del Debito Pubblico, et più di tutto poi quella sulle volture catastali, sono leggi alle quali io darei interamente la mia approvazione. Ve ne sono altre, quali quella per l'aumento delle tasse scolastiche, quella sulla sanità marittima e dei diritti marittimi, dalle quali, a dire il vero, in spero poco, forse nulla, ma non veggo inconvenienti a volarle, e se queste leggi si fossero potute votare separatamente, io ben volentieri le avrei approvale col voto mio. Ma, o Signori, vengono altre leggi. Una sul dazio consumo; non entrerò nei particolari: ma essa rende impossibile una riforma di codesta tassa che poteva riuscire ad avvantaggiare l'entrata dei Comuni senza danneggiare le condizioni del tesoro.
V'è quella sopra il registro e bollo; io, o Signori, ho proposto al Parlamento una nuova legge sul registro e bollo che aggravò molti titoli. Ebbene il risultato ne è stato tutt'altro che vantaggioso Ora dopo siffatto risultato aggiungere nuovi aggravii sul registro e bollo io non lo credo conveniente.
L'abolizione dei centesimi addizionali sulla ricchezza mobile non era un'idea nuova; essa era stata da me vagheggiata, anzi ne aveva fatto argomento di un progetto di legge del quale se non erro l'onorevole Sella fu uno dei principali avversari. Eppure il concetto in quel tempo era ben diverso da questo, perchè nel proibire ai Comuni ed alle province di sovrimporre alla tassa di ricchezza mobile, si lasciava loro un margine perchè potessero svilupparsi quelle tasse secondarie che della ricchezza mobile non sono che un duplicato.
Ma adesso, o Signori, voi portate la ricchezza mobile al 13 12. Evidentemente non è possibile che si trovi la base perchè le tasse secondarie possano svilupparsi, e quindi il concetto mi pare completamente alterato.
In sostanza questa riforma non ha altro scopo che quello di giustificare l'aumento della ritenuta dell'8 80 al 12 per cento.
Neppure quest'idea è nuova. 
Questa stessa idea taluno la propose nel seno della precedente amministrazione.
Quanto a me, o Signori, io dichiarai di accettarla purché si trovassero adeguati compensi ai comuni e alle province. Ma non solo compensi io voleva: io voleva provvedimenti, che alle condizioni già cotanto disastrose dei comuni e delle provincie portassero miglioramento.
E questi compensi, o Signori, e questi mezzi onde ovviare ai gravi danni e inconvenienti che io scorgeva, nessuno li seppe trovare, e, mi permetta l'onorevole Ministro delle Finanze di dirlo, nessuno li ha trovati dipoi.
Noi vediamo proposti dei compensi temporanei, inefficaci, insufficienti. Noi vediamo fondarsi per esempio una grande speranza sull' aggravio del dazio consumo. Ora chi non sa, o Signori, che aggravando il dazio consumo al punto in cui l'abbiamo portato noi, non si farebbe che diminuirne la rendita e che per conseguenza cotesto compenso è illusorio?
Io non insisterò su questo punto; l'onorevole Ministro mi concederà che tutto ciò porterà nelle amministrazioni dello Stato e nelle amministrazioni locali gravissime perturbazioni. lo intenderei che tutti questi inconvenienti, che tutte queste difficoltà si affrontassero quando se ne ottenesse per l'erario una grande risorsa, un aumento annuo, per esempio, di cento milioni.
Vediamo dunque quali saranno i resultati. I resultati, a Signori, si veggono facilmente; non c'è che da paragonare i due progetti di bilanci che l'onorevole. Sella ba presentato al Parlamento come bilanci di prima previsione pel 1871.
Uno, come io diceva dinianzi, di questi bilanci è fatto, d accuratamente fatto sopra le leggi attuali, vale a dire col concetto che non si applichi nessuna delle nuove leggi proposte; l'altro bilancio è fatto secondo i resultati che il Ministro crede di potere ottenere da queste nuove leggi. Ora, o Signori, premetto che al solito io credo di dover depennare da questi bilanci i pagamenti di debiti, l'asse ecclesiastico, e le entrate provenienti da creazione di debiti e da vendite patrimoniali, imperocchè queste non sono entrate veramente che si debbano calcolare come risorse; sono modi di cuoprire il disavanzo. Fatte queste correzioni, io trovo che il primo bilancio, quello colle leggi attuali, porta una spesa di 993 milioni, ed una entrata di 890; quindi dà un disavanzo di 103 milioni; e quello colle nuove leggi porta una spesa di 1 miliardo e 18 milioni, ed un'entrata di 955 milioni, per cui un disavanzo di 63 milioni.
</document>
