<?xml
version="1.0" ?>
<document>
uno degli ultimi casi verificati, cioè
quello del giovane Sartori Walter, minorenne,
per il quale la madre esercente la
patria potestà aveva richiesto nulla osta
per poter far frequentare il corso vicino
al suo luogo di residenza in Valdastico e
invece detta famiglia deve subire il disagio
di inviare ancora per un anno il figlio
minore o a Verona, scuola di provenienza,
o, addirittura a Milano, presso la
scuola ove ha sostenuto e superato l'esame
di idoneità; che cosa intendano fare
in merito, essendo noto che intraprendendo
il costo, le noie e le lungaggini
processuali, per il ricorso al TAR per giurisprudenza
ormai costante e consolidata
la Basso avrebbe certamente sodisfazione,
anche se troppo tardi per il riturale e
utile trasferimento che dovrebbe intervenire
al più presto. (4-02257)
<speech speaker="http://dati.camera.it/ocd/persona.rdf/p29840" is_president="false">
LAVORATO. - Al Ministro per i beni
culturali e ambientali. - Per sapere - premesso
che da sei anni è in costruzione una
diga sul fiume Metramo in località Lastagnara
di Galatro (Reggio Calabria);
la realizzazione dell'opera è attesa
con grande interesse dalle popolazioni di
un tale vasto comprensorio per i notevoli
benefici che produrrà. Consentirà, infatti,
la irrigazione di 26 mila ettari di terreni
ad alta sucettibilità agricola; soddisferà il
fabbisogno di acqua potabile di almeno
10 delle 34 aree urbane che attraverserà;
sarà necessaria per il decollo di una vasta
area destinata a sviluppo industriale;
per la realizzazione dell'opera sono
impegnati tecnici e maestranze per complessivi
250 posti di lavoro;
in data 22 giugno 1987 il Sindaco
del comune di S. Pietro di Caridà ha
intimato alla impresa costruttrice
FE. LO. VI di sospendere l'utilizzazione
della discarica « La Pietra » a seguito di
comunicazione del Ministro per i beni
culturali e ambientali che annullava il
provvedimento autorizzativo della regione
Calabria: per la prosecuzione dell'opera esiste
la necessità di reperire collocazione a discarica 
per oltre 1.500.000 metri cubi di
materiale di risulta;
le discariche autorizzate « Papallo »
e « Fosso dei Morti » sono completamente
esaurite e le altre aree individuate dalla
impresa non hanno ancora ottenuto il benestare
da parte degli enti competenti;
l'impresa ha fatto sapere che entro
brevissimo tempo sarà costretta a sospendere
i lavori per mancanza di discariche
e a licenziare i 250 lavoratori -:
se ritiene, in presenza di questa situazione,
che sia opportuno e giusto revocare
il provvedimento adottato per la discarica 
« La Pietra », per evitare, così, il
licenziamento di 250 unità lavorative in
una realtà sociale in cui l'indice di disoccupazione
è il più alto d'Italia raggiungendo
la punta del 24 per cento, e per
permettere la prosecuzione di un'opera
importante e necessaria per i motivi in
precedenza descritti. (4-02258)</speech>
<speech speaker="http://dati.camera.it/ocd/persona.rdf/p22070" is_president="false">
STAITI DI CUDDIA DELLE CHIUSE. -
Al Ministro delle partecipazioni statali. -
Per sapere - premesso che
la società Barilla ha lanciato pesanti
accuse all'azienda di Stato SME a proposito
di scambi azionari con multinazionali
estere (Unilever e Suchard);
per la SME è da due anni in corso
un'asta di vendita;
tali contatti alla ricerca di nuove
forme di collaborazione con società straniere
scavalcano di fatto la procedura di
asta già allungata dalle note vicende giudiziarie;
voci insistenti affermano superata la
fase di privatizzazione una volta ultimata
la vertenza giudiziaria :-
se non ritiene di spiegare quali sono
le reali intenzioni del management IRI
che controlla l'isituto alimentare pubblico.
(4-02259)</speech>
</document>