<?xml
version="1.0" ?>
<document>
rata la perdita della cittadinanza una misura di quanto non avvenga per le condanne penali che sono soggette ad essere estinte, quanto al reato e quanto alla pena, dall'amnistia, dall'indulto, dalla grazia, dalla riabilitazione; una misura penale intangibile ed immutabile, come le leggi dei Medi e dei Persiani, e non una misura penale applicata da una giudice, nella valutazione ponderata della imputabilità, della responsabilità, della punibilità, delle circostanze del reato, bensì dall'esecutivo, automaticamente, sommariamente, ciecamente, a norma di una legge non penale!
La cittadinanza sarà perduta per sempre, anche se il giudice penale abbia mandato assolto chi, a mente dell'articolo 242 del Codice penale, ha portato le armi contro lo Stato o ha prestato servizio nelle forze armate di uno Stato in guerra contro lo Stato italiano, chè esso articolo 242, al secondo comma, stabilisce che non è punibile chi, trovandosi durante le ostilità nel territorio dello Stato nemico, abbia commesso il fatto per esservi costretto da un obbligo imposto dalle leggi dello Stato medesimo. Proprio questo sconosce la disposizione che è stata testè approvata dall'Assemblea: disposizione, oltre tutto, insensata, disarmonica e dannosa.
Insensata, nella sua ipotesi più grave, perchè chi porta le armi contro lo Stato, incorre, secondo i casi, nelle pesanti pene del Codice penale comune, del Codice militare di pace o del Codice penale militare di guerra e, se sia responsabile, sarà punito con grande severità; ma, se non è responsabile, sarà evidentemente assolto. Ed è assurdo ed iniquo che debba subire la condanna extrapenale della perdita della cittadinanza.
Disarmonica, perchè, mentre sancisce il divieto assoluto e incondizionato di riacquisto della cittadinanza per chi ha prestato una attività civile, oltre che militare, al servizio di uno Stato in guerra con l'Italia, non considera molte ipotesi criminose assai più rilevanti, che sfuggono al contenuto del secondo comma dell'articolo 7, previste dal libro secondo, titolo primo, capo primo, del Codice penale militare di pace, oltre che dalla maggior parte dei capi del libro terzo del Codice penale militare di guerra.
Dannosa, perché si risolve in una limitazione della sfera della discrezionalità statuale, quella attinente al riacquisto della cittadinanza, che non è automatico, bensì rimesso, dall'articolo 8, terzo comma, in definitiva, alla volontà del Governo e al parere della suprema Magistratura amministrativa.
Onorevoli colleghi, dopo ciò che ho detto, si comprenderà assai bene come, malgrado le innovazioni favorevoli, malgrado gli emendamenti migliorativi, il disegno di legge non possa ottenere la nostra approvazione. Pertanto il Gruppo comunista si asterrà dal voto.

Presentazione di disegno di legge
<speech speaker="http://dati.camera.it/ocd/persona.rdf/p300708" is_president="false">
TRABUCCHI, Ministro delle finanze. Domando di parlare.
</speech><speech speaker="http://dati.camera.it/ocd/persona.rdf/p300719" is_president="true">
PRESIDENTE. Ne ha facoltà.
</speech><speech speaker="http://dati.camera.it/ocd/persona.rdf/p300708" is_president="false">
TRABUCCHI, Ministro delle finanze. Ho l'onore di presentare al Senato il seguente disegno di legge:

« Esonero da imposizioni tributarie dei redditi minimi dei terreni » (1596).
</speech><speech speaker="http://dati.camera.it/ocd/persona.rdf/p300719" is_president="true">
PRESIDENTE. Dò atto all'onorevole Ministro delle finanzem della presentazione del predetto disegno di legge, che sarà stampato, distribuito ed assegnato alla Commissione competente.

Ripresa della discussione
</speech><speech speaker="http://dati.camera.it/ocd/persona.rdf/p300719" is_president="true">
PRESIDENTE. Ha chiesto di parlare per dichiarazione di voto il senatore Tinzl. Ne ha facoltà.
</speech><speech speaker="http://dati.camera.it/ocd/persona.rdf/p20150" is_president="false">
TINZL. Signor Presidente, onorevoli colleghi, il senso e il significato dell'emendamento che avevamo proposto all'articolo 22, che in seguito alla nostra assenza perchè trattenuti da altri impegni, non sapendo che oggi sarebbe stata trattata questa questione, è stato fatto proprio dal relatore Pelizzo, erano quelli di porre fine, dopo più di vent'anni, ad un capitolo doloroso, e di equiparare finalmente in modo completo, dal punto di vista giuridico, la popolazione di lin-
</speech></document>
