<?xml
version="1.0" ?>
<document>
Il signor ministro mi ha detto che non vi erano tutte quelle vacanze che io ho accennate tanto nello stato maggiore generale, quanto nella bassa forza. A questo riguardo io gli farò conoscere che cosa vi manchi, perchè vedo dal discorso che ha fatto, che forse non è troppo bene informato sulla materia.
Manca un capitano di vascello di prima classe, ne manca un altro di seconda, manca un capitano di fregata, mancano due capitani in secondo di vascello, ossia maggiori, mancano più di cinque tenenti di vascello, anzi credo che siano sette, e così di seguito i sottotenenti di vascello, alfieri, guardie marine e via discorrendo. In quanto alla bassa forza, mancano nella prima classe due piloti, ossia nocchieri, che come saprà il signor ministro la bassa forza si divide in tre classi, perchè vi sono piloti e nocchieri di prima, piloti e nocchieri di seconda, piloti e nocchieri di terza classe. Mancano adunque di quelli di prima quattro, di quelli di seconda due, di quelli di terza tre.
Poi vi sono i nocchieri di seconda classe, ed anche questi sono divisi in tre categorie; nella prima delle quali no mancano più di sei. Dei quartiermastri timonieri ne mancano perfino quindici, cosa che non è mai successa.
Io domando, o signori, se con questo sistema la nostra marina possa progredire! Io confesso schiettamente che non lo credo. E' impossibile che il servizio possa andare, e le lagnante sono generali. Io prego gli onorevoli miei colleghi che tutti avranno delle relazioni a Genova, di scrivere ai loro amici per avere delle informazioni e vedranno che io non ho esagerato in nulla.
Io non parlo certamente per ispirito di opposizione, perche l'onorevole ministro sa che piuttosto l'ho aiutato molte volte, e fra le altre in una certa circostanza lo tolsi da grave imbarazzo.
Io parlo veramente con convinzione e nulla più, perchè 10 assicuro il Senato che sono addoloratissimo di vedere la nostra marina in un continuo decadimento che si aggrava ogni anno maggiormente, senza mai vedervi porre rimedio.
Io lo dico francamente e non con mezze parole: il signor ministro ha detto che l'acquavita ed il caffè furono dati ai marinai per economia. Io chiederò al signor ministro se crede che realmente questa sia stata un'economia perchè a me risulta affatto l'opposto. E questo lo dico schiettamente perchè io mi sono informato minutamente di tutto prima di recarmi in quest'illustre Assemblea, poichè non ho voluto venir dicendo dalle parole privo di fondamento; io on venuto colla convinzione di dire della verità, e prima di accennarle ho preso le più minute informazioni.
Io adunque dirò su questo particolare che furono fatti i calcoli a tavolino mal costo dei macinini, dei bruciacaffè e delle caffettiere, e di quanto occorre per la distribuzione di questo caffè ai 18 o 20 circa navigli. Se non vado errato, parmi che il signor ministro abbia detto che questa è stata una misura economica provvisoria, stante la carezza del vino. Io non dissimulo l'attuale caro prezzo dei vini, ma è sperabile altresì che un altro anno scomparirà la malattia nell'uva, ed allora ritornandosi a distribuire il vino, come lo desidero, tutte le spese che sonosi fatte per questo nuovo impianto saranno inutili, perché non so che cosa si potrà ricavare da tutti questi utensili usati.
Dirò di più. I Liguri in generale ed anche i Nizzardi proferiscono un bicchiere di vino al caffè; ad infatti tutti sanno che allorchè si va a Genova e per tutta la Liguria, percorrendo la riviera, non vi si chiede denaro per andare al caffè, ma bensì per andar a bere un litro di vino. Ora io dico che, essendo un'abitudine immedesimata negli abitanti dei nostri passi di bere il vino, non si abitueranno mai al caffè; si potranno abituare gli Inglesi, gli Olandesi, gli Svedesi, perchè nelle loro parti al nord non fanno uso di vino, perché il loro suolo non ne produce; ma i nostri che sono abituati al vino dall'infanzia, da piccoli ragazzi, non ne ponno far senza.
Da tutti si conosce che anche i nostri contadini preferiscono talvolta mangiare un tozzo di meno di pane piuttosto che privarsi di un bicchiere di vino, perchè loro pare che quel bicchiere di vino li rincori e li ristori. Dunque' come mai potrà questa nuova disposizione del signor ministro mettere radici? Io non le credo: quel che è certo e sicurissimo, e lo dico con tutte franchezza, al è che tale innovazione ha prodotto nella marina un grandissimo malcontento.
Il signor ministro poi ha creduto che io mi sia contraddetto quando ho accennato che gli ufficiali dello stato maggiore debbano essere promossi per anzianità, perchè dopo ho parlato anche di promozioni per capacità. Ma io ho parlato di capacità per quelli della bassa forza, dei piloti, dei nocchieri, acciocché potessero arrivare a mettere le spalline; è su questi individui che ho parlato di merito. Ma per gli ufficiali dello stato maggiore ho solo detto che le promozioni devono farsi per anzianità di servizio; quindi io non mi sono contraddetto: mi sarò forse male spiegato, o il signor ministro avrà male inteso; ma io ho manifestato il desiderio che, se uno della bassa forza per le sue eminenti qualità riuscisse a divenire un insigne uomo di mare, potesse essere promosso senza distinzione ad ufficiale appartenente allo stato maggiore, e non rimanere ufficiale così detto di maestranza.
<speech speaker="http://dati.camera.it/ocd/persona.rdf/pr9881" is_president="false">
DELLA MARMORA. Domando la parola.
</speech>
<speech speaker="http://dati.camera.it/ocd/persona.rdf/pr9639" is_president="false">
DORIA. Il signor ministro ha fatto allusione al corpo dei cannonieri di mare che io ho accennato con tanto trasporto; l'ho accennato perchè costo pena grandissima a formato questo corpo; e qui vi è un onorevole mio amico e collega (Volgendosi al senatore Colla) che forse potrà saperne qualche cosa, e non ignora con quanto zelo e sollecitudine siasi esercitato intorno ad esso il bravo ammiraglio Des Geneys, che era tanto amato dalla nostra marina che ne era chiamato il padre, perchè nulla trascurava di ciò che poteva fare per migliorarla, perfezionarla.
Ebbene, questo corpo che ha pur reso immensi servizi, che ha acquistata tanta gloria alla nostra bandiera net combattimento di Tripoli, ebbene il signor ministro mi diceva che questo corpo non potrebbe essere di aiuto, stante che ora vi sono più bastimenti a vapore che non in quell'epoca a vela; che resterebbe inoperoso, che genererebbe confusione.
Io rispondo a questo riguardo che i cannonieri potrebbero benissimo, in certi casi, aiutare al bisogno anche i marinai, come quando essi montano sopra gli alberi alla vela, e che pendono funi, o fanno altre operazioni. Non si può dunque calcolare gli importanti servizi che potrebbero rendere queste armi scelte, mentre è chiaro (o lo dico anche questo francamente) che i nostri, marinai non sono abituati a far due mestieri, cioè i cannonieri i marinai di bordo,
Non si riuscirà mai in ciò, perchè l'indole de' nostri marinai è contraria a questo servizio: onde facendolo mal
</speech>
</document>
