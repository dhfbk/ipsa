ge che gli permetta di fabbricare case a vista di occhio e di impiegare così i miliardi che possiede a josa.
È da augurarsi quindi, anche in questo campo, una miglior politica finanziaria che consenta di impiegare i mezzi disponibili non solo dove i bisogni sono impellenti, ma ove il loro impiego, oltre a corrispondere a interesse pubblico, sia anche di pronta e facile possibilità.
PRESIDENTE. Segue l'interrogazione dell'onorevole Carrara al Ministro dei trasporti, « per sapere se sia a sua conoscenza che la Società ferroviaria Roma-Nord applica sul percorso di 10 chilometri fra Roma e Prima Porta una tariffa di lire 80 di andata e ritorno; e se non creda opportuno di intervenire per rettificare questa tariffa eccessivamente gravosa che danneggia non soltanto gli abitanti della modesta borgata, ma anche la stessa cittadinanza di Roma, legata alla borgata di Prima Porta per il grande Cimitero che comprende già 30 mila tombe, appartenenti per la maggioranza a famiglie povere ».
Ha facoltà di parlare l'onorevole Mattarella Sottosegretario di Stato per i trasporti per rispondere a questa interrogazione.
MATTARELLA, Sottosegretario di Stato per i trasporti. La Società Romana per le Ferrovie, il cui bilancio è assa deficitario, perche le spese complessive sono aumentate di oltre cinquanta volte dal 1938, si è avvalsa della facoltà di poter aumentare le tariffe fino a 28 volte, così come è stato consentito a quasi tutte le aziende di trasporto. Il costo del biglietto di viaggio, al quale si accenna nell'interrogazione presentata dal senatore Carrara, è inferiore a quello che per lo stesso percorso si paga nelle Ferrovie dello Stato. Per undici chilometri infatti il biglietto di terza classe nelle Ferrovie dello Stato costa 44 lire; quello di cui si parla nell'interrogazione costa 40 lire. Il viaggio di andata e ritorno, poichè la riduzione non è prevista, costa 80 lire; e non si può dire che si tratti di un costo esagerato, soprattutto se si tiene presente che la base di questa tariffa è di lire 3,68 a viaggiatore chilometro.
È da tener presente che le aziende di trasporto, tutte le volte che hanno un deficit di bilancio, hanno diritto ai sussidi integrativi che il Ministero dei trasporti non è in condizione di poter corrispondere integralmente, soprattutto dopo le ultime restrizioni. È da notare altresì che il Ministero del tesoro ha rigorosamente prescritto che i sussidi integrativi possono corrispondersi soltanto a quelle aziende che hanno dimostrato di aver alleggerito sensibilmente il deficit del loro bilancio, soprattutto attraverso l'aumento delle tariffe, fino alla concorrenza prestabilita dagli organi ministeriali. Il Ministero dei trasporti non ritiene quindi di poter intervenire per una diminuzione di questa tariffa, la quale non appare assolutamente esagerata.
PRESIDENTE. Ha facoltà di parlare il senatore Carrara per dichiarare se è soddisfatto.
CARRARA. Ringrazio l'onorevole Sottosegretario di Stato per la risposta data alla mia interrogazione, ma sono dolente di dover dichiarare che non sono soddisfatto. La borgata di Prima Porta è parte integrante della città di Roma; si trova appena ad undici chilometri dal centro di Roma sulla Via Flaminia. Non solo si tratta di una borgata povera, ma a poche centinaia di metri da essa esiste un grande cimitero che è occupato da salme di poveri. Quindi la necessità dei congiunti, poveri anch'essi, che abitano nella città di Roma, di recarsi a Prima Porta per portare il saluto ed esprimere il ricordo ai loro cari che si trovano nel cimitero stesso. La tariffa di 80 lire per ventidue chilometri di andata e ritorno è esagerata, dato che non c'è altro mezzo di comunicazione che leghi Prima Porta con la città, nè autobus nè tram, mentre i mezzi di comunicazione con l'altro cimitero, quello del Verano, sono molto più frequenti e molto meno costosi. Quindi una situazione di sperequazione che bisogna trovare il modo di eliminare.
Accenno anche ad un'altra circostanza, in relazione alle difficoltà oppostemi dall'onorevole Sottosegretario di Stato.
Per Ostia, che si trova non ad undici chilometri, ma a venticinque chilometri da Roma, si è stabilito per il passaggio da Roma ad Ostia la stessa tariffa di 80 lire, per il doppio percorso di andata e ritorno.
Quindi come la società che gestisce la linea Roma-Ostia riesce a fornire il trasporto con la stessa tariffa di 80 lire ma per il doppio percorso di andata e ritorno, la società che gesti-
