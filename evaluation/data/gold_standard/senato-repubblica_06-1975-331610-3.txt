Presidenza del Vice Presidente ALBERTINI
PRESIDENTE. La seduta è aperta (ore 10).
Si dia lettura del processo verbale.
TORELLI, Segretario, dà lettura del processo verbale della seduta antimeridiana dell'11 febbraio.
PRESIDENTE. Non essendovi osservazioni, il processo verbale è approvato. Nel corso della votazione potranno essere effettuate votazioni mediante procedimento elettronico.
Annunzio di presentazione di disegno di legge
PRESIDENTE. E stato presentato il seguente disegno di legge di iniziativa dei senatori:
COLAJANNI, BORSARI, TEDESCO TATO Giglia, MARANGONI, PINNA, POERIO, BORRACCINO, DS FALCO e FABBRINI. Modifiche al decreto del Presidente della Repubblica 29 settembre 1973, n. 597, in materia di cumulo fiscale dei redditi da lavoro » (1919).
Annunzio di deferimento di disegno di legge a Commissione permanente in sede referente
PRESIDENTE. Il seguente disegno di legge è stato deferito in sede referente:
alla 9 Commissione permanente (Agricoltura):
ARTIOLI ed altri. Modifiche ed integrazioni agli articoli 5 e 6 della legge 7 agosto 1973, n. 512, recante norme per il finanziamento dell'attività agricola (1881), previ pareri della 1, della 5 e della 6 Commissione.
Seguito della discussione dei disegni di legge:
« Abrogazione dell'articolo 3 del Codice cl vile e modifica degli articoli 2, 1837 e 2580 dello stesso Codice (34), d'iniziativa del senatore Lepre; Attribuzione della maggiore età ai cittadini che hanno compiuto il diciottesimo anno e modificazione di altre norme sulla capacità di agire; revisione delle leggi elettorali con l'attribuzione del diritto di elettorato al compimento del diciottesimo anno (1738), d'iniziativa del senatore Petrella ed altri; e dei DISEGNI DI LEGGE COSTITUZIONALE: « Norme in materia di elettorato attivo e passivo (1885), d'iniziativa del deputati Pellicani Michele; Fracanzani ed altri; Ingrao ed altri; Almirante ed altri; Tocco ed altri; Bellusclo; Bosco ed altri (Approvalo, in prima deliberazione, dalla Camera dei deputati); Modifiche agli articoli 48, 56, 58 e 122 della Costituzione» (1737), d'iniziativa del senatore Petrella ed altri; « Modificazioni agli articoli 48 e 58 della Costituzione, concernenti la disciplina dell'elettorato attivo » (1826), d'iniziativa del senatore Tanga ed altri
PRESIDENTE. L'ordine del giorno reca il seguito della discussione dei disegni di legge: « Abrogazione dell'articolo 3 del Codice civile e modifica degli articoli 2, 1837 e 2580 dello stesso Codice », d'iniziativa del senatore Lepre; « Attribuzione della maggiore età ai cittadini che hanno compiuto il diciottesimo anno e modificazione di altre norme sulla capacità di agire; revisione delle leggi elettorali con l'attribuzione del diritto di elettorato al compimento del diciottesimo anno », d'iniziativa del senatore Petrella ed altri; e dei disegni di legge costituzionale: « Norme in materia di elettorato attivo, e passivo, d'iniziativa dei deputati Pellicani Michele; Fracanzani ed altri; Tocco ed altri; Belluscio; Bosco ed altri,
