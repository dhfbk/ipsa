Inoltre, con mio decreto in data 22 marzo 1996, sentito il Consiglio dei ministri, ho conferito al ministro senza portafoglio per le riforme istituzionali, professor Giovanni Motzo, anche l'incarico per la funzione pubblica e gli affari regionali, a norma dell'articolo 9 della legge 23 agosto 1988, n. 400.
Firmato: Lamberto Dini».
Restituzione al Governo di disegni di legge di conversione per la loro presentazione all'altro ramo del Parlamento.
DIANA BATTAGGIA, Segretario, legge:
Il sottosegretario di Stato alla Presidenza del Consiglio dei ministri, con lettera in data 28 marzo 1996, ha chiesto che i seguenti disegni di legge:
«Conversione in legge del decreto-legge 20 marzo 1996, n. 145, concernente contributi dell'Italia a banche, fondi ed organismi internazionali» (3944);
«Conversione in legge del decreto-legge 21 marzo 1996, n. 146, recante disposizioni urgenti per assicurare taluni collegamenti aerei, nonché interventi in favore dei settori cantieristico, armatoriale e portuale» (3945);
«Conversione in legge del decreto-legge 25 marzo 1996, n. 155, recante misure urgenti per il sostegno ed il rilancio dell'edilizia residenziale pubblica e interventi in materia di opere a carattere ambientale» (3948);
«Conversione in legge del decreto-legge 25 marzo 1996, n. 156, recante disposizioni urgenti in materia di finanza locale per l'anno 1996» (3949);
«Conversione in legge del decreto-legge 25 marzo 1996, n. 160, recante misure urgenti per l'efficacia dell'azione amministrativa nel settore dei medicinali e dei presidi medicochirurgici» (3952);
«Conversione in legge del decreto-legge 25 marzo 1996, n. 161, recante disposizioni urgenti in materia di sperimentazione e utilizzazione dei medicinali» (3953);
«Conversione in legge del decreto-legge 25 marzo 1996, n. 162, recante interventi urgenti di protezione civile» (3954);
siano trasferiti al Senato della Repubblica.
I disegni di legge sono stati pertanto restituiti al Governo per essere presentati all'altro ramo del Parlamento e saranno cancellati dall'ordine del giorno.
Annunzio della presentazione di disegni di legge di conversione e loro assegnazione a Commissioni in sede referente ai sensi dell'articolo 96-bis del regolamento.
DIANA BATTAGGIA, Segretario, legge:
Il Presidente del Consiglio dei ministri e ministro del tesoro, con lettera in data 29 marzo 1996, ha presentato alla Presidenza, a norma dell'articolo 77 della Costituzione, i seguenti disegni di legge che sono stati assegnati, in pari data, ai sensi del comma 1 dell'articolo 96-bis del regolamento, in sede referente, alle Commissioni sottoindicate:
«Conversione in legge del decreto-legge 25 marzo 1996, n. 165, recante disposizioni urgenti in materia di prevenzione dell'inquinamento atmosferico da benzene» (3956), assegnato alle Commissioni riunite Vili (Ambiente) e X (Attività produttive), con il parere delle Commissioni I e V, nonché della IX ex articolo 73, comma l-bis del regolamento;
«Conversione in legge del decreto-legge 28 marzo 1996, n. 166, recante norme in materia previdenziale» (3957), assegnato alla XI Commissione (Lavoro) con il parere delle Commissioni I, V, VI e X.
I suddetti disegni di legge sono stati altresì assegnati alla I Commissione permanente (Affari costituzionali) per il parere all'Assemblea, di cui al comma 2 dell'articolo 96-bis. Tale parere dovrà essere espresso entro giovedì 11 aprile 1996.
II Presidente del Consiglio dei ministri e ministro del tesoro, con lettera in data 2
