vole Senatore Zini, il Senato comprenderà che io non potrei limitarmi ad un discorso breve.
Io sono agli ordini del Senato e potrei anche incominciare.
Voci. A domani, o lunedì.
DEPRETIS, Presidente del Consiglio, Ministro dell'Interno. D'altra parte io non posso dissimulare al Senato che la mia presenza è anche reclamata nell'altro ramo del Parlamento. Io forse mi sono illuso: ho creduto che le interpellanze degli onorevoli Zini e Pantaleoni avrebbero potuto essere esaurito in una o due sedute. Ma l'argomento è troppo vasto ed importante, lo riconosco io stesso, perchè ciò potesse avvenire. Io lo dico francamente, mi sono ingannato: e ora, se gli onorevoli interpellanti lo credessero, e il Senato lo consentisse, to oserei rivolgere una domanda, che cioè questa discussione sia rimandata ad una prossima seduta; ora io amerei di fare atto di presenza nell'altro ramo del Parlamento dove pure vi sono interrogazioni e interpellanze e disegni di legge alla cui discussione debbo assistere: io vorrei chiedere una dilazione di qualche giorno, perchè cosi potrei rispondere in modo più completo al Senatore Zini, ed anche al Senatore Pantaleoni, il quale potrebbe svolgere la sua interpellanza con più agio e meglio di quello che lo potrebbe, se dovessimo limitarci ad una sola prossima seduta.
Io attendo il beneplacito del Senato, pure essendo pronto fin d'ora a rispondere all' onor. Zini; ma faccio osservare che se dovessi prefiggermi di rispondere in questa seduta a tutto il suo lungo ragionamento, io dovrei essere straordinariamente laconico, e non potrei soddisfare al giusto desiderio dell'onorevole Zini, di avere da me delle spiegazioni le quali possano condurlo all'ultima conclusione da Lui enunciata, cioè di dichiararsi soddisfatto delle mie dichiarazioni, o dovrei lasciare senza condegna risposta un cosi grave argomento.
Io quindi attendo la decisione degli onorevoli interpellanti, ed il consenso del Senato.
PRESIDENTE. Il Senatore Zini ha la parola.
Senatore ZINI. L'onorevole presidente del Consiglio capirà che nella mia umile persona, non ho che da piegare ai suoi desideri. Per me" prenda tutto il comodo che crede e scelga; sta poi all'altro interpellante ed al Senato il deliberare in proposito; io mi terrò sempre onorato quando vorrà favorire una risposta al mio ragionamento.
Senatore PANTALEONI. Domando la parola.
PRESIDENTE. Ha la parola.
Senatore PANTALEONI. Io son pronto non solo a rassegnarmi, ma ad accettare qualunque giorno che sarà fissato dal Presidente del Consiglio, ed acconsentito dal Senato. Pregherei però che questo giorno fosse fin da ora fissato, per non essere costretto ad esser pronto tutti i giorni por lo svolgimento della mia interpellanza.
Questo è il solo desiderio che mi faccio lecito esprimere al Presidente del Consiglio, ed a cui, spero, farà il Senato adesione.
DEPRETIS, Presidente del Consiglio, Ministro dell'Interno. Domando la parola.
PRESIDENTE. Ha la parola.
DRPRETIS, Presidente del Consiglio, Ministro dell'Interno. Se il Senato crede di fissare la giornata di giovedì, io sarei disposto ad ascoltare l'interpellanza del Senatore Pantaleoni, e a rispondere poi tanto a lui quanto al Senatore Zini.
PRESIDENTE. Il signor Presidente del Consiglio propone che il seguito di questa discussione sia rinviato al giorno di giovedì.
Chi intende di approvare questa proposta, è pregato di sorgere.
(È approvata).
Se qualche altro Senatore ha da mettere la sua scheda nell'urna è pregato di avanzarsi al banco della Presidenza.
Ho ricevuto dalla Presidenza della Camera dei Deputati, in data 2 maggio, il seguente messaggio:
« Il sottoscritto ha l'onore di trasmettere a S. E. il Presidente del Senato del regno i due disegni di legge, a margine indicati, d'iniziativa della Camera dei Deputati, approvati nella seduta di questo giorno suddetto, con preghiera di volerli sottoporre all'esame di codesto ramo del Parlamento.
« Il Presidente della Camera dei Deputati
« G. BIANCHERI ».
I due progetti di legge indicati sono:
« Aggregazione del comune di Castagneto, in
